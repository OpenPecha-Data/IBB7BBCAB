༄༅།།བོད་ཀྱི་ནང་བསྟན་དཔེ་ཚོགས་ལྟེ་བ།།
Tibetan Buddhist Resource Center
Text Scan Input Form - Title Page
TBRC Volume Number
TBRC Work Number (W)
Title
4237
20138
བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
bod rig pa'i dpyad gleng grog chu phra mo'i stangs stabs
Author
ཁྱུང་ཕྲུག།
བློ་བཟང་དར་རྒྱས།
blo bzang dar rgyas
Descriptor
Original Publication
gangs can skal bzang dpe tshogs;deng rtsom spyi deb 1
Place
lan kru'u
Publisher
kan su'u mi rigs dpe skrun khang
Date
1999
Total Volumes
Current Volume (of Total)
Number of TBRC Introductory Pages
Number of Introductory Pages
Number of Text Pages
TBRC Scanning Information
10
456 +4
scanned at m/s satluj infotech images, 63-f sujan singh park, new
delhi 110003, india for the tibetan buddhist resource center, 150
17th st., new york city, ny 10011, usa 2004
scanned for preservation purposes only; cannot be distributed



LC Control Number: 99949050
Type of Material: Text (Book, Microform, Electronic, etc.)
Personal Name: Blo-bzan-dar-rgyas, Khyun-phrug.
Main Title: Bod rig pa las brtsams pa'i sna tshogs dpyad glen grog chu phra mo'i stans
stabs / Khyun-phrug Blo-bzan-dar-rgyas kyis brtsams; "Gans-can skal bzan dpe
tshogs" rtsom sgrig pas bsgrigs.
Variant Title: Chinese colophon title: Tsang wen hua chung lei yao tien kai shu
Cover Title: Bod rig pa'i dpyad glen grog chu phra mo'i stans stabs
Edition Information: Par thens 1.
Published/Created: (Lan-choul: Kan-su'u mi rigs dpe skrun khan : Mtsho-snon 'Zin-chen Zin-hwa
dpe khan gis bkram, 1999.
Related Names: Gans-can skal bzan dpe tshogs rtsom sgrig.
Description: 4, 3, 456 p. ; 21 cm.
ISBN: 7542106538
Summary: Critical study predominantly on Budhist philosophy; includes some artciles on
Tibetan literary criticism.
Subjects: Philosophy, Buddhist.
Tibetan literature--History and criticism.
Series: Gans-can skal bzan dpe tshogs den rtsom spyi deb; 1
LC Classification: MLCSA 2001/03337 B162
Overseas Acq. No.: Ch-Tib-99-949050; 901; 909-901
Other System No.: (DLC) 99949050
Repro./Stock No.: Library of Congress -- New Delhi Field Office RMBY18.50
Geog. Area Code: a-cc-ti
Quality Code: lcode



༡
|:
'''
:
་
，
das
༦
ས，.. ཉིན
ཉི་
*
ས་ཆ་
)
དུ་
ན
-
གངས་ཅན་སྐལ་བཟང ་དཔེ་ཚོགས དེང་རྩོམ་སྤྱི་དེབ་དང་པོ།
༄༅། །བོད་རིག་པའི་དཔྱད་གླེང་གྲེག་
ཆུ་ཕྲ་མོའི་སྟངས་སྟབས་
v1.
，
་འ
ཀན་སུའུ་མི་རིགས་དཔེ་སྐྲུན་ཁང་།
ནད་
པ
ཀ་
1:|-
3༽
****
ར8



rits-40ལས་ཡིབས
i
a
ས ས ས སཾཝར་ཚེས་ས་ཡན་སི་ས་གནས་ མཁས་པettp-
བཞཨི ཨེ
༨ཡས་ཡཆས
བཅུག
་མས་མཚནཾས་པས
At.
ཆ་འགསཾཝག་བཅད་ཡོད་པར་ཚ
ཁྱུང་ཕྲུག - བློ་བཟང་དར་རྒྱས། ཁོ་ནི་རེབ་གོང་རིག་འབྱུང་གྲོང་ཁྱེར་ནས་
ཁྱུང་གི་རུས་རྒྱུད་ཡ་རབས་དྲང་སྐྱེས་ཅང་མེད་ཅིག་གི་ཁྱིམ་དུ་མི་ལུས་གཙང་མ་
རྙེད་ཅིང་། དྭངས་གཙང་འཚོ་བའི་མངར་ཁ་དང་འབྲུ་དྲུག་སྙེ་མའི་ཉིང་བཅུད་
ཀྱིས་ནར་སོན་ཏེ། བརྩེ་ལྡན་ཕ་མ་དང་སྤུན་མཆེད་དག་གིས་རྔུལ་ཆུ་དང་ཁྲག་
དྲོན་ལྟོས་མེད་སྒོས་ཆུང་དུས་ནས་ཀ་ཁ་སློབ་ཏུ་བསྐྱལ། རིམ་གྱིས་བོད་རིག་པ་ཆེ་
ཕྲ་ཕལ་མོ་ཆེ་ལ་རགས་ཙམ་སྦྱངས་ཤིང་། སྒོས་སུ་འཁོར་མེད་དྲིན་ཅན་བཤེས་
གཉེན་དག་ལས་ཕར་ཚད་དབུ་སེམས་ཀྱི་གཟབ་བཤད་ཡང་ཡང་མཉན་པའི་་་་་
སྐལ་བ་ཐོབ། ཞར་ལ་ནུབ་ཕྱོགས་མཚན་ཉིད་རིག་པའི་གཞུང་ལ་ཡང་ཅུང་ཟད་
བལྟས། སྙན་ངག་དང་དཔྱད་རྩོམ་སྣ་ཚོགས་བཅུ་ཕྲག་གསུམ་ལྷག་སྤེལ་མྱོང་། བར་
གླགས་དེར་ཁོ་ལ་ཐོན་མི། སྙན་ངག་པ། དགེ་
བཤེས་སོགས་མཚན་བྱང་དཀར་ནག་གི་ཆོ་ལོ་ཐོབ་
པ་ནི། ཉིད་ཀྱི་མི་ཚེའི་རིན་ཐང་གི་སྡོམ་ཚིག་ཏུ་
རྟོགས། ལར་ཚུལ་འཚོས་ལ་ཞེ་མེར་ཞིང་། དྲང་སྤྱོད་
ལ་སེམས་སྤྲོ་བ་ནི་ཁོའི་ནམ་རྒྱུན་འབྲེལ་མེད་ཀྱི་་་༌་
བརྟུལ་ཞུགས་ཉག་གཅིག་ལགས།
#
3
& -
题写书名:智
ས་པས
.t
མིའི



《གངས་ཅན་སྐལ་བཟང་དཔེ་ཚོགས》དེང་རྩོམ་སྤྱི་དེབ་དང་པོ།
༄༅། །བོད་རིག་པ་ལས་བརྩམས་པའི་སྣ་
ཚོགས་དཔྱད་གླེང་གྲོག་ཆུ་ཕྲ་
མོའི་སྟངས་སྟབས་
ཞེས་བྱ་བ།
ཁྱུང་ཕྲུག · བློ་བཟང་དར་རྒྱས་ཀྱིས་བརྩམས།
《གངས་ཅན་སྐལ་བཟང་དཔེ་ཚོགས》རྩོམ་སྒྲིག་པས་བསྒྲིཊ།
ཀན་སུའུ་མི་རིགས་དཔེ་སྐྲུན་ཁང་།



《གངས་ཅན་སྐལ་བཟང་དཔེ་ཚོགས»
བློ་འདྲི་ས། །
བསེ་ཚང་བློ་བཟང་དཔལ་ལྡན།
ལྷ་སྡེ་དགེ་འདུན་བསྟན་འཛིན།།
དོར་ཞི་གདོང་དྲུག་སྙེམས་བློ།
རོང་བོ་དགེ་འདུན་བློ་བཟང་།
སྤྱི་ཁྱབ་རྩོམ་སྒྲིག་པ། །
ཆུ་སྐྱེས་དགེ་འདུན་བསམ་གཏན།
སྤྱི་ཁྱབ་རྩོམ་སྒྲིག་པ་གཞོན་པ།
ཁྱུང་ཕྲུག་བློ་བཟང་དར་རྒྱས།
མཚོ་ལྷོའི་ཚེ་རིང་འཚོ།
གླིང་རྒྱའི་དགེ་འདུན་ཕུན་ཚོགས།
རྩོམ་སྒྲིག་པ།
འགར་རྩེ་བསྟན་འཛིན།
འགར་རྩེ་ཆོས་འཕེལ།
སྐྱ་རེངས་དཔལ་ལོ།།



གངས་ཅན་སྐལ་བཟང་དཔེ་ཚོགས་ཀྱི་པར་སྐྲུན་གསལ་བཤད།
《གངས་ཅན་སྐལ་བཟང་དཔེ་ཚོགས》
པར་སྐྲུན་ཞུ་བའི་སྔོན་འགྲོའི་
གསལ་བཤད། །
ཆེན་པོ་བོད་ཀྱི་ཤེས་རིག་དམ་པའི་གཞུང་། །
འབུམ་ཕྲག་རི་བོའི་གཏོས་ལས་ཉེར་མཁོའི་དཔེ། །
འགའ་ཞིག་དེབ་ཏུ་སྤེལ་ལ་བར་ཆད་ཀྱིས། །
མི་ཚུགས་དམ་ཅན་སྲུང་མས་སྡོངས་གྲོགས་མཛོད། ། ཅེས་
ལྷ་དར་དཀར་བོའི་རེ་སེམས་སྔོན་དུ་བཏང་ནས་གང་གླེང་བར་བྱ་བ་
ནི། རྨད་དུ་བྱུང་བའི་མདོ་རྒྱུད་རྒྱ་མཚོའི་ཀློང་ལས་《གངས་ཅན་
སྐལ་བཟང་དཔེ་ཚོགས》འདི་ཉིད་ཇི་ལྟར་དབང་ཕྱོགས་རི་བོའི་ཕྲག་
པ་ནས་དགེ་ལེགས་ཕུན་སུམ་ཚོགས་པའི་རྟེན་འབྲེལ་གྱིས་ལེགས་པར་
བྱོན་པ་ཉི་མའི་དཀྱིལ་འཁོར་གྱི་འོད་རླབས་སྤྲོ་བའི་དཔེ་དང་མཚུངས་
པར་ཐོག་མར་སྤེལ་བ་ལ། འཛམ་གླིང་ཤེས་རིག་གི་ཚོང་ཟོང་ཕྱོགས་
སུ་བརྡལ་བའི་དུས་ཀྱི་ཁོར་ཡུག་ཏུ་ཆེན་པོ་བོད་ཀྱི་རིག་གཞུང་ཐམས་
ཅད་ཀྱི་ནང་ནས་ཆེས་བླ་ན་མ་མཆིས་ཤིང་རྟོགས་པར་དཀའ་བའི་
ནང་རིག་པ་འདི་འཛམ་གླིང་ས་ཆེན་པོའི་ཁྱོན་ཀུན་ལ་ངོམ་རིན་ཡོད་
པའི་རིག་རྫས་གསེར་གྱི་སྦྲུམ་བུའི་ཕྲེང་བ་ལྟ་བུ་ཞིག་ཡིན་ཕྱིར་གཙོ་བོ་
འདི་ཕྱོགས་ནས་དཔེ་ཚོགས་སུ་བསྡུ་བ་ལ། མཁས་པའི་དབང་པོ་
བསེ་ཚང་བློ་བཟང་དཔལ་ལྡན་རིན་པོ་ཆེ་དང༌། བཀའ་དྲིན་་་་་
– 1 ཁ



f -་
2
བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
མཚུངས་མེད་ཀྱི་བླ་མ་དགེ་བའི་བཤེས་གཉེན་ཆེན་པོ་དགེ་འདུན་
བསྟན་འཛིན་རིན་པོ་ཆེ། དུས་འདིར་མཁས་པའི་ཟླ་དང་བྲལ་བ་བླ་
མ་དོར་ཞི་རིན་པོ་ཆེ་སོགས་ཀྱིས་ཞལ་བཀོད་གསེར་ཞུན་འཁྱིལ་བའི་
གསུང་ལས།
ཞིང་འདིར་རྒྱལ་བསྟན་མི་ནུབ་དུས་ཀྱི་མཐར། །
སྤེལ་ལ་གསུང་གི་གཙུག་ལག་རྒྱ་མཚོ་འདི། །
པར་དུ་བཀོད་པས་རང་རིགས་སྤྱི་དང་ནི། ། །
དུས་ཀྱི་ཤེས་རིག་གསོ་ལ་དགེ་བར་འགྱུར། ། ཞེས་རང་གི་རྣ་
བའི་དཔྱིད་དུ་ཕེབས་པར་སྙིང་ནས་དང་ལེན་སྤྲོ་བའི་མྱུ་གུ་སྔོན་པོ་
གནམ་སྔོན་ས་ལ་འཁྱིལ་བ་ལྟར་ལྡེམ་པ་དང་ཆབས་ཅིག་རིང་འདྲིས་
ཆོས་ཀྱིས་འཚོ་བའི་གཞུང་ལུགས་རབ་འབྱམས་སྨྲ་བ་འགའ་རེས་འདི་
ཕྱོགས་ལ་བརྩེ་གཟིགས་ཀྱིས་ཞུ་དག་དང་མ་ཡིག་ཉར་ཚགས་ཀྱི་རོགས་
རམ་རྒྱ་ཆེར་གནང་བའི་ཆ་རྐྱེན་འོག་རང་གིས་ཀྱང་གསེར་ངོ་གསེར་
དུ་ངོ་འཕྲོད་པའི་སྐལ་བ་བཟང་བོའི་དུས་ཚོད་ཀྱི་གླགས་དང་འབྲེལ་
ཏེ། གཅིག བོད་རང་གི་ཐུན་མོང་མ་ཡིན་པའི་རིག་གནས་ཆེས་
ཉག་ཕྲ་བའི་སྐབས་འདིར་གཞུང་བརྒྱའི་སྨྲ་ལྕེ་གསོ་བའི་ཉེར་བསྡོགས།
གཉིས། གནས་འདིར་རྒྱུས་འཚོལ་བའི་ ཤེས་ཡོན་ཅན་རྣམ་པར་
གཟིགས་བདེའི་ཆ་རྐྱེན། གསུམ། ཁྲོན་པའི་ལྕོང་མོའི་གཤིས་ལ་
ལྟད་མོའི་སྒྱུ་འཕྲུལ་གྱི་གཙུག་ལག་ངོམ་པའི་ཆེད་དུ་དཔེ་ཚོགས་ཀྱི་
ཚུལ་དུ་སྤེལ་བ་ལ། ཀན་སུའུ་དང་མཚོ་སྔོན་སོགས་འབྲེལ་ཡོད་མི་
རིགས་དཔེ་སྐྲུན་ཁང་དག་གིས་ཚད་མེད་རྒྱབ་སྐྱོར་དང་། རྒྱལ་་
–
2
–



གངས་ཅན་སྐལ་བཟང་དཔེ་ཚོགས་ཀྱི་པར་སྐྲུན་གསལ་བཤད།
ཡོངས་བོད་དཔེ་འགྲེམ་ཚོང་སྤྱི་གཉེར་ཁང་གིས་རོགས་རམ་བླ་ལྷག་
མཛད་ཅིང་། ཕྲན་གྱིས་ཀྱང་ལོ་ངོ་དུ་མར་ཁབ་གསོག་འབིག་གསོག་
གི་ངང་ནས་བསགས་པའི་ཤོག་སྒོར་འབུམ་ཕྲག་བཅུ་ལྷག་མ་དངུལ་དུ་
ཕུལ་ཏེ། དེབ་གྲངས་ལྔ་བཅུ་ལྷག་དཔེ་སྐྲུན་ཞུ་རྒྱུའི་ངོས་ནས་རྣམ་
དཀར་ལས་ལམ་གང་བྱས་པ་སོགས་དང༌། འདི་ཡི་དགེ་བས་བདག་
གཞན་འགྲོ་བ་ཀུན་གྱི་ལེགས་བྱས་ཆུད་ཟོས་སུ་མ་བཏང་ཙམ་དང༌།
ཁ་བ་རི་བའི་ལས་ལ་ཅུང་ཟད་བློ་མིག་ཕྱོགས་པ་འདི་མི་ལུས་རིན་པོ་ཆེ་
བླངས་པ་དུད་འགྲོ་ལས་ཁྱད་ཞུགས་པའི་དགེ་མཚན་ཡིན་ལས་ཆེ་སྙམ་
པའི་དགའ་བ་མ་ཉམས་བཅས། ཚེ་འདིར་མ་ཅུང་བ་མེད་པ་ཞིག་
དང་། འཆི་ཁར་ཡང་ སེམས་འཕྲང་བ་མེད་པ་ཞིག་དཀའ་མོད་་
ཀྱང་། གང་བྱས་ཁ་མིག་ཡར་བལྟ་སྙམ་པའི་གདེང་གིས་ནམ་རྒྱུན་
ངན་སེམས་སྡུག་གི་ཁུར་བོ་རིང་དུ་བཏང་པའི་ལེགས་འབྲས་སུ་ལམ་
འདིར་རྩོལ་བ་དོན་དུ་འགྲོ་བར་ཡིད་ཆེས་ཡོད་དོ། །
གཞན་ཡང་དཔེ་ཚོགས་འདིའི་ནང་དུ་མདོ་སྔགས་རིག་གནས་
དང་བཅས་པའི་དཔེ་རྒྱུན་ཀུན་ལ་མཁོ་བ་མང་རབས་ཤིག་བདམས་
ཡོད་ ལ། མདོ་ ཕྱོགས་ ཀྱི་ བཀའ་ པོད་ ལྔའི་ ཡིག་ ཆ་ སོ་ སོ་ དང་།
སྔགས་ཕྱོགས་ཀྱི་རྒྱུད་སྡེ་ཆེན་པོ་བཞིའི་གསར་རྙིང་མཁས་པའི་གཞུང་
དང་། གཞན་ཡང་རྣམ་ཐར། རྟོགས་བརྗོད། ལོ་རྒྱུས་སོགས་
མཁས་པ་སྔ་མ་རྣམས་ཀྱི་གསུང་དང༌། དེང་སྐབས་བོད་ཀྱི་ཤེས་
རིག་ལ་གདེང་འཇོག་དང་རྒྱུས་ལོན་བྱེད་པའི་ཚན་ཞིབ་པ་དང་ཤེས་
ཡོན་ཅན་རྣམས་ཀྱི་གསར་རྩོམ་ཀུན་ལ་ཕན་རླབས་ཆེ་བ་མི་ཉུང་བ་
=
3
-



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
ཞིག་ཀྱང་འདུས་པས། དུས་རབས་གསར་བའི་སྤྱི་ཚོགས་ཀྱི་འགྲོས་
དང་མཐུན་པར་ཡོངས་སུ་འགྲེམ་པ་ལ་འདི་ལྟ་སྟེ།
གསར་བྱུང་ངག་གི་སྒོ་མོའི་ཐང་ཆེན་དུ། །
རྙིང་ཧྲུལ་རྫས་ཀྱི་འགྲེམ་སྟོན་བྱུ་རུའི་མདངས། །
ཅིར་ཡང་བཀྲ་བས་སྐལ་བས་དབུལ་པ་རྣམས། །
མིག་མེད་གྲོག་མའི་བརྟུལ་ཞུགས་འཛིན་ལ་ལྟོས། ། ཞེས་ཀྱང་
ཞུ་ན། བར་སྐབས་དུས་རབས་ཀྱི་དཀྱོག་མཚམས་འདི་ནས་གསེར་
དངུལ་མུ་ཏིག་གི་རི་དཔུང་རྩྭ་ལུད་ཀྱི་ཕུང་བོ་ཞིག་ཏུ་བརྗེ་མི་སྲིད་པའི་
ངེས་པ་ཡང་མེད་ལ། མེས་པོའི་གསེར་ཞལ་གྱི་གདམས་ངག་སྤྲང་
འཁྱམ་མུ་ཏོའི་རྒྱང་འབོད་དུ་མི་འཛིན་པའི་ཆ་འཇོག་ཀྱང་དེ་བས་
མེད་ཕྱིར་ཆེན་པོ་བོད་ཀྱི་ཤེས་རིག་ལ་ཁ་ཞེ་གཉིས་མེད་ཀྱིས་གཅེས་
པའི་ངེས་དོན་གྱི་ཤེས་ཡོན་ཅན་རྣམ་པས་ཞིབ་འཇུག་དང་རྒྱུས་ལོན་
ངོ་ཐོག་ལོན་པ་ཞིག་གི་དགོས་མཁོའི་ཆ་རྐྱེན་ལ་གཞིགས་ཏེ《 གངས་
ཅན་སྐལ་བཟང་དཔེ་ཚོགས》ཞེས་ པ་འདི་ལེགས་བསྒྲིགས་བྱས་པ་
ཡིན་པས་གནས་འདིར་གཅེས་པ་ཀུན་གྱིས་ རྒྱུ་ཆ་འདོན་སྤྲོད་དང་།
ཁ་གསབ་གང་ལེགས། འགྲིག་མིན་གཙང་སེལ་སོགས་ཀྱི་དགོངས་
འཆར་གནང་རྒྱུའི་རེ་བ་དང་བཅས་སྤྱི་ལོ་1998ཟླ་3ཚེས་15ལ་ཞུས་
པ་ཐུགས་ལ་འདོགས་པར་མཁྱེན་མཁྱེན། ། །
ཞེས་《གངས་ཅན་སྐལ་བཟང་དཔེ་ཚོགས》
འདིའི་གཙོ་སྒྲིག་པ་ཆུ་སྐྱེས་དགེ་འདུན་བསམ་གཏན་གྱིས་ཡུལ་ཆེན་པོ་
ལན་གྲུ་ནས་བྲིས།
-
4
-ཡ



དཀར་ཆག
དཀར་ཆག
དང་པོ། དགེ་འདུན་ཆོས་འཕེལ་གྱི་གསུང་རྩོམ་གླེང་བ།
གཏམ་རྒྱུད་གསེར་གྱི་ཐང་མའི་ཟིན་ཐོ་དགེ་ཆོས་དགོངས་རྒྱན་ཞེས་བྱ་
•...........(1)
ཀླུ་སྒྲུབ་དགོངས་རྒྱན་གྱི་སྙིང་པོ་ཚིགས་སུ་བཅད་པའི་དཀའ་གནས་རྡོ་
རྗེ་ཚིག་དགྲོལ། །
...............(89)
ཟབ་མོ་དབུ་མའི་བསྙེལ་ཟིན་བྱམས་བརྩེ་འོ་མའི་བསང་གཏོར་ཞེས་བྱ་
བ་།
........ (108)
གཉིས་པ། ལོ་རྒྱུས་ཀྱི་སྐོར་གླེང་བ།
སྡེ་སྲིད་སངས་རྒྱས་རྒྱ་མཚོ་དང་ཀུན་མཁྱེན་འཇམ་དབྱངས་བཞད་པ་
གཉིས་ཀྱི་འབྲེལ་བའི་སྐོར་གླེང་བ་དུས་ཀྱི་འོད་སྣང་། ..………...
................... (210)
ཀུན་མཁྱེན་འཇམ་དབྱངས་བཞད་པས་སློབ་གཉེར་དང་ལེགས་་་་་
བཤད་བརྩམས་ཚུལ་དེད་དཔོན་བཤུལ་ལམ། ..…..…... (240)
སྲིད་ན་དཀོན་པའི་སྐུ་བརྙན་རྗེ་བཀྲ་ཤིས་དོ་ཁ་མའི་ལོ་རྒྱུས་དྭངས་
1
།



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
གཙང་ཤེལ་གྱི་ཆུ་མིག .....……..
•..... (257)
གསུམ་པ། རིག་གནས་ཐུན་མོང་བའི་སྐོར།
EEE
བརྡ་སྤྲོད་པ་སུམ་ཅུ་པའི་མཆོད་བརྗོད་ལས་འཕྲོས་པའི་དོགས་དཔྱོད་
བྱིས་པའི་ལམ་སྟོན། ..............................(271)
མིང་ཚིག་ཡི་གེ་གསུམ་གྱི་རྣམ་བཞག་འོལ་ཚོད་དུ་གླེང་བ་བྱིས་པའི་
ཟློས་གར། ། ••• ••• •...
...... (285)
བོད་ཉེ་རབས་རྩོམ་རིག་གི་དབྱེ་མཚམས་སྐོར་ལ་ཅུང་ཟད་དཔྱད་པ་
གཞོན་ནུའི་སྐྱེས་ཆུང༌། ། • • ••• •.. ............(297)
བཞི་བ། ཚད་མ་རིག་པའི་སྐོར།
མ་རྟོགས་ལོག་རྟོག་ཐེ་ཚོམ་གསུམ་མདོར་ཙམ་གླེང་བ་རྟོག་གེའི་རྣ་
ལུང་། ........…....
•............. (319)
དགག་པ་དང་སྒྲུབ་པའི་རྣམ་བཞག་སྐོར་ལ་རགས་ཙམ་དཔྱད་པ་ཟླ་
བའི་སོ་ཕྲེང་། །
................(330）
ཐལ་འགྱུར་པའི་ལུགས་ཀྱི་ཚད་མ་འཇོག་ཚུལ་ལ་ཉུང་ངུར་དཔྱད་པ་
དྲན་པའི་རི་མོ། ...
...... （343)
ལྔ་བ། ནང་རིག་ཕར་ཕྱིན་སོགས་ཀྱི་སྐོར།
བཀའ་དང་བསྟན་བཅོས་ཞེས་པའི་གོ་དོན་ལ་ཆེ་ལོང་ཙམ་དཔྱད་པ་
གཟུ་བོའི་གྲོས་འདེབས། །
•...• (358)
-
2 བ



དཀར་ཆག
ནང་དོན་རིག་པའི་གཞུང་བཀའ་པོད་ལྔ་མཚམས་སྦྱོར་རགས་ཙམ་ཞུ་
བ་དོན་གཉེར་འདྲེན་པའི་ལྕགས་ཀྱུ། ..…............(376)
ནང་རིག་པའི་སྤྱི་ཆིངས་ཕར་ཕྱིན་གཞུང་གི་སྙིང་བོ་དང་དར་ཚུལ་
གླེང་བ་འོ་མའི་ཉིང་ཁུ། ......…........................ (393）
ཕྱི་ནང་གི་གྲུབ་མཐའི་དབྱེ་ཚུལ་དང་དེ་དག་གི་བསམ་བློའི་ཁྱད་ཆོས་
ལ་དཔྱད་པ་ཕྲ་རབ་རྡུལ་གྱི་མཚོན་ཆ། ..…….……...........（413)
ཞྭ་དམར་ལམ་རིམ་གྱི་པར་སྐྲུན་གསལ་བྱེད་སྙན་སྐུལ་ངག་གི་དྲིལ་
ཆུང་། .......
.....…..…...（430)
གསང་བ་སྔགས་ཀྱི་ས་ལམ་བགྲོད་ཚུལ་མདོར་བསྡུས་གནད་འདྲིལ་དུ་
བཀོད་པ་ཙིནྟ་མ་ཎིའི་ཕྲེང་མཛེས། ......….....……..... (435)
མཇུག་བྱང༌།
............(454）
༤
3



གཏམ་རྒྱུད་གསེར་གྱི་ཐང་མའི་ཟིན་ཐོ།
༄༅། །རྒྱལ་ཁམས་རིག་པས་བསྐོར་པའི་གཏམ་རྒྱུད་
གསེར་གྱི་ཐང་མའི་ཟིན་ཐོ་དགེ་ཆོས་
དགོངས་རྒྱན་ཟོལ་མེད་ངག་
གི་རོལ་མོ་ཞེས་བྱ་བ་
བཞུགས་སོ། །
༄༅། ། བསྐལ་མང་དུས་ལ་མཁྲེགས་པོར་འཛིན་པ་ཨུ་ཚུགས་
གྲམ་པ་སྐམ་པོ་ལས། ། །
བརྗོད་མེད་གདུང་བ་བདག་གིར་བཞེས་ཏེ་གསེར་གྱི་ཐང་མ་
འགྲེམ་ལ་ཆས། །
ཕྱོགས་དང་རིས་མེད་གནས་ལུགས་བྱད་ལ་ཞེ་ནས་རིང་དུ་
ཆགས་དྲགས་པའི། །
དགེ་འདུན་ཆོས་འཕེལ་བདེན་པའི་བུ་ཁྱེད་ཁ་བའི་རུས་ཅན་སུ་
ཡིས་བརྗེད། ། །
སྲིད་པའི་ནགས་ཀླུང་མཐར་གྱིས་ཉུལ་ཞིང་ཡིད་སྲུབས་སྙིང་གི་
མེ་ཏོག་གཅོད། ། །
འུད་ཀྱིས་སྙེམས་པའི་ཀུ་མུད་ཕོན་པོ་གདོང་གི་སྙེ་མ་ཐང་ལ་
འགྲིལ། །
སྙིམ་པའི་པད་དཀར་གཙུག་ཏུ་མཆོད་ལ་བརྩེ་ཆེན་ས་ཡི་ཉི་མ་
ཡ
1
-



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
དེས། ། །
ཟོལ་སྐྱེས་སྐྲ་ལོའི་འདབ་མ་བྱི་བའི་དུང་གི་བུ་ལ་ ས་ མཁན་་་་
མཛོད། །
གངས་ཀྱི་སྙིང་པོ་ཁ་ལ་ཟོས་ཏེ་ལྷག་བསམ་ལྟོ་བ་ལུས་ལ་ལྕི། །
བུ་རྒོད་སྟག་སེང་གྲལ་ན་འགྱིངས་པའི་མིག་ཡིད་འཕྲོག་པའི་
ཆོམ་པོ་ཉིད། །
ཟོལ་མའི་ཝ་སྐྱེས་ལྐོག་ལབ་འགྱུ་བ་དངུལ་ཆུའི་ཐིགས་པར་སོར་
མོ་བཞིན། །
ཞིག་ཚེ་བརྟན་གཡོའི་དེ་ཉིད་མེ་ཏོག་ཤེས་ལྡན་སྙིང་གི་ཚལ་
ནས་འཛུམ། །
འདིར་གླེང་བར་བྱ་བ་ནི་སྙན་གྲགས་དཀར་པོའི་བ་དན་ཕྱོགས་
ཀྱི་འཁོར་ལོའི་ཁྱོན་ན་གཡོ་བའི་གཟུར་གནས་མཁས་མཆོག་ཟླ་མེད་
དགེ་འདུན་ཆོས་འཕེལ་གྱི་གསུང་གི་སྙིང་པོ་སྟེ། “ངའི་ཕ་གཞིས”
ཞེས་ཁོང་ཉིད་སྐུ་མྱ་ངན་ལས་འདས་ཁར་ཞལ་ཆེམས་སུ་སྩལ་པ་《རྒྱལ་
ཁམས་ རིག་ པས་ བསྐོར་ པའི་ གཏམ་ རྒྱུད་ གསེར་ གྱི་ ཐང༌ མ》ནི།
དད་པ་དང་འུར་རྗེས་འབྲངས་པ་མ་ཡིན་པར་རིག་པས་རྒྱལ་ཁམས་
བསྐོར་ཏེ་སྐུ་དངོས་ཀྱིས་མྱོང་བ་དང་མཐོང་བ་གཞི་བྱས་ཏེ། རྒྱ་
གར་དང་བོད་ཡུལ་གྱི་འཚོ་བ། གོམས་སྲོལ། སྐྱེ་དངོས། རིག་
གནས། ཆོས་ལུགས་རྣམས་ཀྱི་དགེ་སྐྱོན་དག་དབྱེ་བསལ་བྱེད་པར་
བླུན་པོ་མགུ་བ་བསྐྱེད་པའི་མཚར་གཏམ། ཆེན་པོའི་ངོ་འཛིན་བྱེད་
—
2
ཁ



གཏམ་རྒྱུད་གསེར་གྱི་ཐང་མའི་ཟིན་ཐོ་
པའི་ཁ་ཡག གཞན་སྒྲོས་འགལ་གྱིས་དོགས་པའི་ཞུམ་པ། དད་
ལྡན་ཡིད་དབང་འཕྲོག་ པའི་སྒྲུང་གཏམ་སོགས་ རིང་དུ་སྤངས་ཏེ་་་
དངོས་ཡོད་གནས་ལུགས་ཇི་མ་ཇི་བཞིན་དུ་བཤད་ཡོད་པས་ངོ་མཚར་
པའི་གཏམ་རྒྱུད་ཉག་གཅིག་ཏུ་འཁུམས། དེས་ན་གཞུང་འདི་ཤིན་
ཏུ་རྒྱས་པའི་ལེགས་བཤད་དུ་སོང་གཤིས་ཇི་སྐད་དུ།
ལེགས་བཤད་འབྲས་བུའི་ཁུར་གྱིས་རབ་བརྗིད་ཀྱང་། །
རྗོད་བྱེད་ཚིག་གི་ཡལ་འདབ་རབ་རྒྱས་ན། །
རབ་རྨོངས་བྱིས་པའི་ཚོགས་ཀྱིས་སྤོང་རིག་ནས། །
དཔག་བསམ་ལྗོན་པའི་ཚལ་ཡང་ཉུང་ངུར་བསྒྲུབས། ། ཞེས་
པ་ལྟར་དེང་དུས་ཀྱི་བློ་གསལ་གཞོན་ནུ་རྣམས་ཚུལ་འདིར་འཇུག་པ་
ལ་སྒྱིད་ལུག་པ་དང་སྤོབས་པ་ཞན་པར་འགྱུར་སྙམ་དུ་དོགས་ཏེ་ཁོ་
བོས་རང་བློར་གོམས་ཕྱིར་དང་བཅས་《གསེར་གྱི་ཐང་མ》ལས་གསེར་
རྡོག་འགའ་སྙིམ་པར་འཆང་སྟེ་མཚམས་སྦྱོར་ཟིན་ཐོ་ཐར་ཆགས་སུ་ཞུ་
བ་ལ། །
༡. མཐོང་ཐོས་དབང་བོའི་ཡུལ་དུ་མ་གྱུར་པར། ། ཁྱིམ་གྱི་
མལ་དུ་དཔྱད་པས་ མི་ཤེས་ཞེས་བཤད་པ་ནི་ངོ་མས་ ཅི་ མ་ བདེན།
རང་རེའི་དེབ་ཐེར་ལོ་རྒྱུས་དང་ཆོས་འབྱུང་སོགས་ན་གོང་གསལ་གྱི་
རྐྱེན་པས་སྐབས་འགར་གོ་འཛོལ་གྱི་བཤད་པ་དང༌། དོན་དངོས་
དང་རྒྱང་ཐག་རིང་བའི་ངོ་མཚར་བའི་ཧར་གཏམ་མང་བ་ལ་གཟས་
པར་སེམས། དཔེར་ན། དེབ་སྔོན་སོགས་ལས་ ཨ་ཆུང་གནམ་
རྫོང་དན་ཏིག་གི་ཉེ་འཁོར་དུ་ཡོད་པར་བཤད་པ་དང་། ཡང་རྡོ་རྗེ་
- 3 ཁ་



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
གདན་དང་བྱ་རྒོད་ཕུང་བོའི་རི་ལ་ ཧ་ ཅང་ཆེ་བསྟོད་དྲགས་པའི་་་་༌
བཤད་པ་ཐུན་མོང་དང་ཐུན་མོང་མ་ཡིན་པ་སོགས་བྱུང་བ་ལྟ་བུས་
མཚོན་ནོ། །
༢. འབིགས་བྱེད་རི་བོ་བཞིན་དུ་བརྗིད་པའི་སྐུ། ། གངྒཱའི་
རྒྱུན་ལྟར་དག་ཅིང་དྲི་མེད་གསུང༌། ། ཞེས་སྦྱར་ཚེ་ཚིགས་བཅད་
ལེགས་པ་ཞིག་ཏུ་བགྲང་རུང་བ་དང༌། རྨ་རྒྱལ་སྦོམ་ར་བཞིན་དུ་
བརྗིད་པའི་སྐུ། ། རྨ་ཆུ་བཞིན་དུ་རྒྱུན་ཆད་མེད་པའི་གསུང༌། །
ཞེས་སྦྱར་ཚེ་ཚིག་གི་ཐོག་མ་སྒྲ་མཚུངས་སུ་སོང་བ་སོགས་མི་ལེགས་པ་
མི་འདུག་ནའང་བཞད་གད་སློང་བའི་ཉམས་སུ་འགྱུར་ཞེས་གསུངས་
བ་ནི། རྒྱལ་ཁམས་འགྲིམས་པའི་རང་རྟགས་ཏེ། ངའི་ཕ་ཡུལ་
གངས་ཅན་ལྗོངས་ནི་གཞན་ལྟ་ཅི། ཐ་ན་སྙན་ངག་གི་དཔེར་མཚོན་
དག་ཀྱང་རང་ཡུལ་གྱི་གཅེས་སུ་ཕངས་པའི་རི་ཆུ་ནགས་ཚལ་སོགས་
བཞག་ནས་བོད་མི་རང་ལ་གསལ་རྒྱུས་མེད་པའི་རི་ཆུ་རྣམས་སྦྱར་ཚེ་
མུན་སྤྲུལ་དུ་འགྲོ་བ་ལས་དོན་གྱི་རོ་ཉམས་འཆོར་པས་ཚིག་གི་སྡེབ་
ལེགས་ཀྱང་བོད་རང་གི་ཐུན་མིན་གྱི་སྙན་སྲོལ་ལས་འདས་པར་སེམས།
ཚུལ་འདིས་འཆིང་རྒྱ་དང་བག་འཁུམས་སོགས་རྡོག་བརྫིས་སུ་བཏང་
ནས་རང་རེའི་སྙན་ངག་སོགས་རིག་གནས་ཀུན་ལ་བླང་དོར་གྱི་སྒོ་མོ་
དུས་དང་བསྟུན་ཏེ་ཕྱེ་ཡོད་པ་རེད། དཔེར་ན། འདིར་ཁྱབ་་་
འཇུག་དྲག་པོ་སོགས་ཡིད་ལ་ཅི་ཡང་འཆར་རྒྱུ་མེད་པ་རྣམས་ཆེ་ཆེ་
རྫིག་རྫིག་གིས་འབྲི་དང་བྲིས་ཟིན་བགྲང་གིས་མི་ལང་བ་དག་དང་།
གཞན་ཡང༌། སྔོན་གྱི་གཞུང་རྙིང་ན། ཕྱོགས་ཕྱོགས་དག་གི་ཕ་གི་
--- 4



གཏམ་རྒྱུད་གསེར་གྱི་ཐང་མའི་ཟིན་ཐོ།
ན། །ཉི་མ་ནུབ་ཕྱོགས་ཕ་གི་ན། །ལྟ་བུ་དང་། ཨ་ཕ་ཕ་གིའི་སྒང་
ན་ཡོད། ། ཨ་མ་མ་གིའི་ཐང་ན་ཡོད། ། ལྟ་བུའི་ངག་སྒྲོས་རྣམས་
མཐོང་ཆུང་བྱས་དྲགས་ཏེ་སྙན་ངག་མ་ཡིན་པར་བཤད་པ་རྣམས་ཞར་
ལ་སུན་དབྱུང་བར་བྱས་པའོ། །
༣. རང་ལོ་སོ་གཉིས་སུ་སོན་པ་བོད་ཀྱི་རབ་བྱུང་བཅུ་དྲུག་པའི་
ཤིང་ཕོ་ཁྱིའི་ལོ་ལ། ཁོ་བོ་རྒྱ་གར་དུ་བརྟོལ་ཅིང༌། ལོ་དེ་ནི་སིངྒ་
ལའི་གནས་བརྟན་སྡེ་བ་དག་གིས་བཞེད་པའི་སངས་རྒྱས་མྱ་ངན་ལས་
འདས་ནས་ལོ་ཉིས་སྟོང་བཞི་བརྒྱ་དོན་དྲུག་པ་ཡིན་ཞེས་བཤད་ཡོད་
འདུག ཅེས་གསུངས་པའི་ཐུབ་པའི་འདས་ལོ་འདི་ལ་བཤད་ཚུལ་
མི་མཐུན་པ་མང་པོ་སྣང་ཞིང་། ཐམས་ཅད་ཀྱང་རང་རང་ས་ནས་
སྒྲུབ་བྱེད་རེ་འགོད་ཀྱིན་མཆིས། དེའི་ཕྱིར་འདིར་ཡོད་ཚད་འགོད་
པར་ཡི་གེར་འཇིགས་པས་ཡོངས་གྲགས་སམ་གཙོ་བོ་འགའ་གོང་་་
གསལ་བཞེད་དགོངས་ཀྱི་མཐིལ་རྟོགས་ཕྱིར་མདོར་བསྡུས་ཏེ་ཞུ་ན། །
འདི་ལ་གཉིས། གཞན་པའི་འདོད་ཚུལ་དང༌། བོད་ཀྱི་
མཁས་པ་དག་གི་འདོད་ཚུལ་ལོ། ། དང་པོ་ལ་ལྔ་ཡོད་པའི་ནང་ནས།
(༡）ནུབ་ཕྱོགས་རྒྱལ་ཁབ་ཀྱི་མཁས་པ་ཀས་ཀར(w. geiger)
སོགས་ཀྱིས་སྤྱི་ལོའི་སྔོན་གྱི་ལོ་བཞི་བརྒྱ་བརྒྱད་ཅུ་གྱ་གསུམ་སྟེ་ས་རྟ་
ལོར་ (༩༨༣) སྟོན་པ་མྱ་ངན་ལས་འདས་པར་འདོད། མཁས་པ་
ཆེན་པོ་ཁེར་ན (h. kerm)ཞེས་པ་དེས་སྟོན་པའི་འདས་ལོ་སྤྱི་ལོའི་
སྔོན་གྱི་ལོ་སུམ་བརྒྱ་བདུན་ཅུ་ཐམ་པ་སྟེ་ལྕགས་ཕག་ལོ (༢༧/༠)ལ་
བཞེད་འདུག་གོ ། (ཉ） ལྷོ་ཕྱོགས་རྒྱལ་ཁབ་པ་ཅི་སི་ཐན་དང༌།
-
5
ཁམ



-
-
，
，
，
བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
འབར་མ། ཐེ་གོ ལོ་འོ། ཅན་ཕུ་ཀྲེ་སོགས་ཀྱི་མཁས་པས་སྟོན་
པ་ཤཱཀྱ་ཐུབ་པ་སྤྱི་ལོའི་སྔོན་གྱི་ལོ་ལྔ་བརྒྱ་བཞི་བཅུ་ཞེ་བཞི་སྟེ་མེ་སྤྲུལ་
ལོར་སྐུ་མྱ་ངན་ལས་འདས་པར་འདོད། དེ་དག་གིས་བོད་ལྟར་སྟོན་
པ་ལོ་དེའི་ (སྤྱི་ལོའི་སྔོན་གྱི་ལོ་། ༥༩༩) ཟླ་བཞི་བའི་ནང་དུ་འདས་
པར་འདོད་པས་ལོ་དེའི་ཕྱི་ལོ་ནས་མྱང་འདས་ཀྱི་ལོ་དང་པོ་བྱས་ནས་
ངོ་ཐོག་གི་ལོ་མ་བརྩིས་ན། སྤྱི་ལོའི་སྔོན་གྱི་ལྔ་བརྒྱ་བཞི་བཅུ་ཞེ་
གསུམ་ལ་འབབ་པའང་ཤེས་དགོས་སོ། ། ལུགས་འདི་གཞིར་བཞག་
སྟེ་བརྩིས་ན་སྟོན་པ་འདས་ནས་རབ་བྱུང་བཅུ་དྲུག་པའི་ཤིང་ཁྱི་སྟེ་སྤྱི་
ལོ་་་༡༩༣ ༤ བར་དུ་བགྲང་བྱ་ཉིས་སྟོང་བཞི་བརྒྱ་བདུན་ཅུ་དོན་བདུན་
སོང་བ་དང་། སྟོན་པ་སྐུ་བལྟམས་ནས་ལོ་དེའི་བར་ལ་ལོ་ཉིས་སྟོང་
ལྔ་བརྒྱ་ལྔ་བཅུ་ང་བདུན་ཕྱིན་ཡོད། ཞིབ་ཏུ་ཤེས་འདོད་ཚེ་ལུ་དྲན་
གྱིས་བརྩམས་པའི《རྒྱ་གར་ནང་ཆོས་གྲུབ་མཐའི་མདོར་བརྗོད་པ》
ཞེས་པའི་རྒྱ་ཡིག་དཔེ་ཆར་བལྟ། (༣）སོག་པོའི་མཁས་པ་རྣམས་
ཀྱིས་སྟོན་པ་ཐུབ་པའི་དབང་བོ་སྤྱི་ལོ་མ་ཚུགས་སྔོན་གྱི་ལོ་དགུ་༌
དྲུག་ཅུ་རེ་གཅིག (༩༦༡) སྟེ་ལྕགས་སྤྲེལ་ལོར་མྱ་ངན་ལས་འདས་
པར་བཞེད། ལུགས་འདི་གཞིར་བཞག་ན་སྟོན་པ་འདས་ནས་སྤྱི་ལོ་
༢ ༤ སྟེ་ཤིང་ཁྱིའི་བར་ལོ་ཉིས་སྟོང་བརྒྱད་བརྒྱ་དགུ་བཅུ་གོ་ལྔ་
༢༨༩༥ཙམ་ཕྱིན། སྟོན་པ་འཁྲུངས་ནས་ལོ་དེའི་བར་ལོ་ཉིས་སྟོང་
དགུ་བརྒྱ་བདུན་ཅུ་དོན་ལྔ་(༢ེ༧/༥)ཙམ་སོང་ཟིན་ཡོད།
(༩ )འཇར་པན་གྱི་ལུགས་ལ་མི་མཐུན་པའི་བཤད་ཚུལ་མང་
ཡང་མཁས་ཆེན་དམ་པ་ཡུ་འཛིན་བྷོ་བྲོ་ཞེས་གྲགས་པ་དེས་སྟོན་པ་
ཡ- 6 --



གཏམ་རྒྱུད་གསེར་གྱི་ཐང་མའི་ཟིན་ཐོ།
ཐུབ་པའི་དབང་བོ་སྤྱི་ལོའི་སྔོན་གྱི་ལོ་སུམ་བརྒྱ་བརྒྱད་ཅུ་གྱ་དྲུག་ཤིང་
ལུག་ལོར་(༣༨༦）མྱ་ངན་ལས་འདས་པར་བཤད། མཁས་པ་་
འདི་འཇར་པན་རྒྱལ་ཁབ་ཀྱི་ནང་བསྟན་གཞུང་ལུགས་ལ་མཁས་་་
གྲགས་འབར་བ་ཞིག་ཡིན། འདིའི་བཞེད་པ་ལྟར་ན་སྟོན་པ་འདས་
ནས་རབ་རྒྱལ་ཤིང་ཁྱིའི (༡༩༣༤)ལོ་ཉིས་སྟོང་སུམ་བརྒྱ་ཉི་ཤུ་ཙམ་
སོང་བ་དང་། སྟོན་པ་སྐུ་འཁྲུངས་ནས་ལོ་དེའི་བར་ལོ་ཉིས་སྟོང་
བཞི་བརྒྱ་ཐམ་པ་ཙམ་སོང་། འཁྲུངས་འདས་ཀྱི་ལོ་ཚིགས་འདི་དག་
ཁོང་གིས་བརྩམས་པའི་《རྒྱ་གར་གྱི་མཚན་ཉིད་རིག་པའི་ལོ་རྒྱུས》རྒྱ་
ཡིག་ཏུ་བསྒྱུར་པ་ན་གསལ་བར་འཁོད་ཡོད། གོང་གསལ་གྱི་མཁས་
པ་རྣམས་ཀྱིས་འཁྲུངས་འདས་ཀྱི་ལོ་ཚིགས་འདི་དག་གང་ལ་བརྟེན་
ནས་བྱས་ཤེ་ན། དེ་དག་ནི་རྒྱ་གར་གྱི་རྒྱལ་བོ་མྱ་ངན་མེད་ཀྱི་དུས་སུ་
བྱས་པའི་བྲག་བརྐོས་ཀྱི་ཡི་གེ་ཁག་ལ་བརྟེན་ཡོད། རྒྱལ་བོ་དེས་
བྱས་ པའི་ བྲག་ བརྐོས་ ཡི་ གེ་ རྣམས་ ད་ ལྟ་ མཇལ་ རྒྱུ་ ཡོད་ པ་ དང་།
ལྷག་པར་དུ་བརྐོས་ཡིག་བཅུ་གསུམ་པའི་ནང་ཆོས་རྒྱལ་མྱ་ངན་མེད་
སྲིད་ཁྲིར་བཞུགས་ནས་ཁྲི་ལོ་བཅུ་གཅིག་པའི་ལོ་དེར་ཆོས་རྒྱལ་གྱིས་
ཆོས་སྨྲ་བའི་མཁན་སློབ་འགའ་མཐའ་ཡུལ། ཞྭ་ལག་རྒྱལ་ཁབ་ཀྱི་
མངའ་ཁོངས་ཀྱི་མཐའ་སྐོར་དུ་གནས་པའི་པུ་ལེ་ཡ། ཨེ་ཇིབ། མ་
ཆེ་ཧུན། ཁེ་ལེ་ཙུང་། ཨ་པེ་ལོ་སེ་བཅས་རྒྱལ་ཁབ་ལྔ་ལ་སངས་
རྒྱས་ཀྱི་བསྟན་པ་ཇི་ལྟར་སྤེལ་དུ་བཅུག་ཚུལ་དང་སྐབས་དེའི་རྒྱལ་བོ་
དག་གི་མཚན་ཡང་གསལ་བོར་བརྐོས་ཡོད། རྒྱལ་བོ་དེ་དག་གི་རྒྱལ་
སྲིད་བཟུང་བའི་དུས་ཚོད་ཀྱིས་ཆོས་རྒྱལ་མྱ་ངན་མེད་ཀྱིས་སྲིད་ཁྲི་
- 7 ཡ་



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
བསྐྱངས་པའི་དུས་ཀྱང་རྗེས་སུ་དཔག་ཐུབ་པ་བྱུང་།
[༥ ༽ རྒྱ་ནག་གི་མཁས་པ་རྣམས་ཀྱི་འདོད་ཚུལ་མི་མཐུན་པ་
མང་ཡང། འདིར་མཁས་པའི་དབང་པོ་ཨཀྱ་བློ་བཟང་བསྟན་པའི་
རྒྱལ་མཚན་གྱིས་རྒྱ་ལུགས་ཀྱི་སྟོན་པ་འཁྲུངས་ནས་ལོ་ཅི་ཙམ་སོང་བ་
ཚིགས་བཅད་དུ་བཀོད་པ་ལས། ཤིང་ཕོ་སྟག་ལོ་ནས་བཟུང་སྟེ། །
ད་ལྟའི་ཆུ་སྤྲེལ་ཡན་གྱི་གྲངས། །འདི་ནི་ཐུབ་པའི་དབང་བོ་ཉིད། །
འཁྲུངས་ནས་ད་ལྟ་ཡན་གྱི་ལོར། ། ཕྱོགས་འདིར་ཚད་མར་བྱེད་པ་
ཡི། ། ཡིག་ཚང་ལས་ནི་བཤད་པར་མཐོང༌། ། དེ་ཕྱིར་རྩིས་མགོ་
ཟུག་པ་ནས། ། བཞི་སྟོང་དགུ་བརྒྱ་རྩ་དགུ་དང་། ། ཐུབ་དབང་
འཁྲུངས་ནས་ཉིས་སྟོང་དང༌། ། བདུན་བརྒྱ་དོན་དགུ་ལོ་ཡི་་་་་
ཚོགས། ། ད་ལྟའི་ཆུ་སྤྲེལ་ཡན་ལ་སོང༌། ། ཞེས་པ་ལྟར་ན་སྟོན་པ་
འདས་ནས་རབ་བྱུང་བཅུ་དྲུག་པའི་ཤིང་ཁྱི་ (སྤྱི་ལོ ༡༩༣༤ ) བར་དུ་
མི་ལོ་ཉག་མ་ཉིས་སྟོང་དགུ་བརྒྱ་དྲུག་ཅུ་རེ་གཅིག་ (༡༩༦༡) ཙམ་
ཕྱིན་ཡོད། གོང་གི་ཡིག་ཚང་དེ་ཧ་ལམ་རྒྱའི་ཡིག་ཆ་རྙིང་པ་《ཀྲུའུ་
ཧུའུ་དབྱི་ཅིས》དང་《རིག་ལོག་འགོག་པ》གཉིས་ལ་ཟེར་དགོས་ཡིན་
པར་དེང་དུས་ཀྱི་ཤེས་ཡོན་ཅན་དགའ་བ་པ་སངས་ལགས་ཀྱིས་བཤད་
པ་བདེན་སྙམ་མོ། ། ཡང་རྒྱ་ནག་གི་ཕྱིས་ཀྱི་ཡིག་ཚང་གི་འདོད་པ་
ལྟར་ན། མཉམ་མེད་ཐུབ་པ་ཆེན་པོ་སྐུ་མྱ་ངན་འདས་པའི་ཕྱི་ལོར་
འཕགས་ཡུལ་གྱི་དགེ་འདུན་རྣམས་དབྱར་གནས་ལ་བཞུགས་པ་དང༌།
དེ་ནས་ཡུང་མེང་(X BB ) ཁྲི་ལོ་བདུན་པ་ (སྤྱི་ལོ༩༨༩) ཟླ་བདུན་
པའི་བར་སྣག་ཚགས་ཁྱོན་བསྡོམས་དགུ་བརྒྱ་བདུན་ཅུ་དོན་ལྔ་ཏག་
-8
-



གཏམ་རྒྱུད་གསེར་གྱི་ཐང་མའི་ཟིན་ཐོ།
ཏག་ཡོད། བརྩི་གཞི་འདིའི་མིང་ལ་“དབྱར་གནས་སྣག་ཚགས”
ཞེས་ཟེར་རོ། ། དེ་ཡང་ སྟོན་ པའི་རྗེས་འཇུག་ རབ་བྱུང་དག་ལ་
དབྱར་སྔ་མ་ཟླ་བ་གསུམ་ལ་བཅས་པའི་ཁྲིམས་ཤིག་སྟེ། སྔོན་ལྷས་
བྱིན་གྱིས། སྟོན་པ་ལ། ཁྱོད་ཀྱི་བསྟན་པ་ལ་འཚེ་བ་སྤངས་པའི་
བསྟན་པ་ཟེར། འོ་ན་ཁྱོད་ཀྱི་དགེ་སྦྱོང་དག་གང་སར་འཕྱན་ནས་
སྲོག་ཆགས་ཁྲི་སྟོང་རྐང་འོག་ན་གསོད་པ་མ་ཡིན་ནམ་ཞེས་པའི་ཀླན་
ཀ་བྱུང་བ་ལ་བརྟེན་ནས་བྱུང་བས། ད་ལྟའང་འདི་ཉིད་དགོན་སྡེ་
དག་གི་ཉམས་སུ་ལེན་པའི་གཞི་གསུམ་གྱི་གྲས་སུ་བཅུག་པར་སྣང་
ངོ༌། ། དེ་ལྟར་ལོ་ལྟར་དབྱར་གྲོལ་མཚམས་སུ་འདུལ་གླེགས་སྟེང་ལ་
སྣག་ཚགས་རེ་བརྒྱབ་ནས་ཁྱོན་དབྱར་དུ་སོང་གི་ལོ་གྲངས་བརྩི་སྲོལ་
བྱུང་སོང་། བརྩི་གཞི་འདི་ལ་བརྟེན་ནས་བརྩིས་ན་ སྟོན་པ་ཐུབ་
པའི་དབང་བོ་སྤྱི་ལོའི་སྔོན་གྱི་ལོ་༤༨༦བཞི་བརྒྱ་བརྒྱད་ཅུ་གྱ་དྲུག་སྟེ་
མེ་འབྲུག་ལོར་འདས་པས་གོང་གསལ་རབ་བྱུང་བཅུ་དྲུག་པའི་ཤིང་ཁྱི་
སྟེ་སྤྱི་ལོ་ ༡༩༢༩ བར་ལ་ལོ་གྲངས་ཉིས་སྟོང་བཞི་བརྒྱ་ཉི་ཤུ་ཐམ་པ་
(༢༤ ༢༠) སོང་ཡོད་པ་ཤེས།
གཉིས་པ་བོད་ཀྱི་མཁས་པ་དག་གི་འདོད་ཚུལ་ལ་ཡང་མི་་་་
མཐུན་པ་མང་དག་སྣང་ཡང་ཚུར་བསྡུ་ན། འདས་ལོ་ཆེས་མང་བ་
དང་། མང་བ། ཉུང་བ། ཆེས་ཉུང་བའི་ཕྱོགས་ཏེ་བཞིར་འདུ་
བར་བོད་ཕྱི་རབས་ མཁས་དབང་དབྱངས་ལྡན་རིག་པའི་འདོད་་་་་
འཇོས་བཞེད་པ་ཤིན་ཏུ་ལེགས་པས་དེ་ལྟར་ཞུ་ན། འདས་ལོ་ཆེས་
མང་བ་ལ། ཇོ་བོ་རྗེས་འབྲང་གི་ལུགས་ལ་སྟོན་པ་འདས་ནས་རབ་
- 9
-



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
རྒྱལ་ཤིང་ཁྱི་(༡༩༢༩ ) བར་ལོ་ངོ་བཞི་སྟོང་བརྒྱ་མེད་རེ་དགུ་ཕྱིན་
ཡོད། དཔལ་ལྡན་ས་སྐྱ་བའི་ལུགས་ལ་ལོ་ངོ་བཞི་སྟོང་བརྒྱ་མེད་རེ་
བདུན་ཙམ་སོང་འདུག་ཅིང༌། ཇོ་བོའི་ལུགས་ལས་ལོ་གཉིས་ཀྱིས་
ཉུང་བ་ཡིན། ཡང་རས་ཆུང་བའི་ལུགས་ལ་སྟོན་པ་འདས་ནས་ལོ་
དེ་གའི་བར་ལ་ལོ་ངོ་སུམ་སྟོང་དགུ་བརྒྱ་བཅུ་དྲུག་ཙམ་འདས་པས་ཇོ་
བོ་དང་ས་སྐྱ་བའི་ལུགས་ལས་ལོ་ངོ་བརྒྱ་དང་ལྔ་བཅུས་ཉུང་བ་གསལ།
འདས་ལོ་ཅུང་མང་བའི་ཕྱོགས་ལ། རྒྱ་མཚོ་རྣམ་གསུམ་དུ་གྲགས་
པའམ་ཕུག་ལུགས་ལ་སྟོན་པ་མཆོག་སྤྱི་ལོའི་སྔོན་གྱི་ལོ་བརྒྱད་བརྒྱ་
བརྒྱད་ཅུ་གྱ་གཅིག་དཔའ་བོ་ལྕགས་འབྲུག་ལ་འདས་པས་རབ་རྒྱལ་
ཤིང་ཁྱི་སྤྱི་ལོ་ ༡༩༣ ༤ བར་ལ་ལོ་ངོ་ཉིས་སྟོང་བརྒྱད་བརྒྱ་བཅུ་བཞི
(3༨༡༩) ཙམ་སོང་འདུག་ཅིང༌། བོད་ཕྱི་རབས་ཀྱི་མཁས་པ་
དང་མཁས་རློམ་ཕལ་ཆེར་གྱིས་ལུགས་འདི་ཚད་མར་འཛིན། རྒྱུ་
མཚན་ནི། རྩིས་གཞུང《པད་དཀར་ཞལ་ལུང》དར་ཆེ་ཞིང་དེའི་
སྟེང་ནས་དྷུ་ཝ་ཡར་སློག་གི་རི་མོ་བྲིས་ཚེ་སྟོན་པ་སངས་རྒྱས་དུས་ཀྱི་ཟླ་
འཛིན་ཐིག་པོ་བྱུང་བ་སོགས་ལ་འཆེལ་བའོ། ། རྣམ་པ་གཅིག་ཏུ་ན་
དགི་ལྡན་རྩིས་གསར་དང་གནས་བརྟན་པའི་ལུགས་ལའང་ཟླ་འཛིན་
གྱི་རི་མོ་དེ་ལྟར་འབྱུང་སྲིད་པར་བཤད་པས་མཐའ་གཅིག་ཏུ་ཡིད་
བརྟན་བྱ་མི་རུང་ངོ༌། ། ཚུལ་འདི་བློ་གསལ་དོན་གཉེར་ཅན་གྱིས་
དེང་གི་གློག་རྡུལ་རྩིས་འཁོར(E7+gif)ལ་བརྟེན་ནས་ཞིབ་
དཔྱད་ངེས་འདྲོངས་ཡོད་པ་འབད་པར་རིགས་སོ། །
གཡུང་སྟོན་དང་སྟག་ཚང་ལོ་ཙཱ་བའི་ལུགས་ལ་སྟོན་པ་མཆོག་
- 10 -



གཏམ་རྒྱུད་གསེར་གྱི་ཐང་མའི་ཟིན་ཐོ།
སྤྱི་ལོའི་སྔོན་གྱི་ལོ་བརྒྱད་བརྒྱ་བདུན་ཅུ་དོན་བརྒྱུད (༨༧༨) འདས་
པར་འདོད་པ་ཡིན་པས་རབ་རྒྱལ་ཤིང་ཁྱི (སྤྱི་ལོ་༡༩༣༤) བར་ལ་ལོ་
ཉིས་སྟོང་བརྒྱད་བརྒྱ་བཅུ་གཉིས་ཕྱིན་ཡོད་དོ། ། མཚུར་ཕུ་བའི་
ལུགས་ལ་ སྟོན་པ་སྤྱི་ལོའི་སྔོན་གྱི་ལོ (༨༨༠)ལ་འདས་པས་སྤྱི་ལོ་
༡༩ ༣ ༤ བར་ལ་ལོ་ངོ་ཉིས་སྟོང་བརྒྱད་བརྒྱ་བཅུ་གཉིས་(༢༨ ༡༢)
ཙམ་སོང་ཟིན་ཏོ། །འདས་ལོ་ཉུང་བའི་ཕྱོགས་འདོད་ཚུལ་ལ་གཉིས་
ཡོད་པའི་ཀུན་མཁྱེན་བུ་སྟོན་རིན་ཆེན་གྲུབ་པའི་ལུགས་ལ། སྤྱི་ལོའི་
སྔོན་གྱི་ལོ་བརྒྱད་བརྒྱ་སུམ་ཅུ་སོ་ལྔ་ (༨༣༥)མེ་སྟག་ལ་འདས་པར་
འདོད་པས་ད་ལྟའི་རབ་བྱུང་བཅུ་དྲུག་པའི་ཤིང་ཁྱི་བར་ལོ་ངོ་ཉིས་
སྟོང་བདུན་བརྒྱ་དྲུག་ཅུ་རེ་དགུ ( 3༧༦༩) ཙམ་སོང་ཡོད། མཁས་
གྲུབ་སྨྲ་བའི་ཉི་མ་དགེ་ལེགས་དཔལ་བཟང་བོའི་ལུགས་ལ་བདག་ཅག་
གི་སྟོན་པ་ཟིལ་གནོན་མེ་རྟ་སྟེ་སྤྱི་ལོ་དགུ་བརྒྱ་བཅོ་ལྔ་(༩༡༥) ལ་སྐུ་
འཁྲུངས་ཤིང༌། ཆུ་ཕོ་རྟ་སྟེ་སྤྱི་ལོའི་སྔོན་གྱི་བརྒྱད་བརྒྱ་བདུན་ཅུ་
དོན་དགུའི་(༨༧༩) ལོ་སྟོན་པ་དགུང་ཞལ་སུམ་ཅུ་སོ་བདུན་སྟེང་ལ་
སངས་རྒྱས་པར་འདོད། དགུང་ལོ་སོ་བརྒྱད་པ་ཆུ་ལུག་(སྤྱི་ལོ་སྔོན་
གྱི་༨༧༨)ལ་དུས་འཁོར་ གསུངས་ཏེ་འགྲེལ་ཆེན་དྲི་མེད་འོད་ཀྱི་་
དགོངས་པ་ཡིན་པར་ཀུན་མཁྱེན་འཇམ་དབྱངས་བཞད་པས་བཤད་
དོ། ། དཔལ་ལྡན་ཕུག་པ་རྗེས་འབྲང་བཅས་པས་ཐུབ་པ་མྱ་ངན་
ལས་འདའ་ཁར་དུས་འཁོར་གསུངས་པར་འདོད་པ་ལ་བརྟག་པར་
རིགས་སོ། ། མཐར་དགུང་ལོ་གྱ་གཅིག་པ་ཟད་པ་མེ་སྟག་སྟེ་སྤྱི་ལོའི་
སྔོན་གྱི་ལོ་བརྒྱད་བརྒྱ་སུམ་ཅུ་སོ་ལྔ་ལ་འདས་པར་བཞེད་དོ། ། དེ་
- 11 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
ལྟར་ན་སྟོན་པ་ཤཱཀྱ་ཐུབ་པ་སྐུ་མྱ་ངན་ལས་འདས་ནས་རབ་བྱུང་བཅུ་
དྲུག་པའི་ཤིང་ཁྱི་སྤྱི་ལོ་༡༩༣ ༤ བར་ལ་ལོ་གྲངས་ཉིས་སྟོང་བདུན་བརྒྱ་
དྲུག་ཅུ་རེ་དགུ་ཉ༧༦༩སོང་ཟིན་ཡོད་དོ། །འདས་ལོ་ཆེས་ཉུང་བའི་
ཕྱོགས་འདི་ནི་གངས་ཅན་བོད་ཀྱི་དྲན་དབང་ཆེན་མོ་དགེ་འདུན་ཆོས་
འཕེལ་གྱིས་བཞེད་པའི་རྒྱ་གར་སིངྒཱ་ལ་བའི་གནས་བརྟན་པ་དག་གི་
ལུགས་དེ་ཡིན་ཏེ། 《རྒྱལ་རབས་དེབ་ཐེར་དཀར་པོ》ལས། བརྩི་
ཚུལ་ ཀུན་ གྱི་ནང་ནས་འདི་ཉིད་ཁོ་ན་རྒྱུ་མཚན་ཆེ་བར་མཐོང་སྟེ།
སངས་རྒྱས་འདས་ནས་ཉིས་སྟོང་སུམ་བརྒྱ་ལས་མི་ཉུང་བ་ནི། ཆོས་
རྒྱལ་མྱ་ངན་མེད་ཀྱི་ཡབ་མོརྱའི་རྒྱལ་བོ་ཙནྡྲ་གུ་ལྟ (ཟླ་བ་སྦས་པ)
སྐབས་སུ། ཡབ་ནའི་བློན་པོ་མེགྷནྡྷནརྒྱ་གར་དབུས་སུ་སླེབས་ཤིང་།
སྐྱ་ནར་བུའི་གྲོང་དུ་ཡུན་རིང་བསྡད་པ་དེའི་ལམ་ཡིག་ཏུ། ཡུལ་
དབུས་ན་སངས་རྒྱས་པའི་རབ་བྱུང་བཞུགས་པ་མཐོང་ཚུལ་སོགས་
བྲིས་པ་འདིས་ཤེས་ལ་བློན་པོ་དེ་དང་ཟླ་བ་སྦས་པའི་དུས་ན་ཅུང་ཟད་
ཀྱང་མ་ནོར་བར་བརྩི་ནུས། སྟོན་པ་འདས་ནས་ཉིས་སྟོང་ལྔ་བརྒྱ་
ལས་མི་མང་བ་ནི་སྙིང་རྗེ་པད་དཀར་དང༌། ལྷ་ལས་ཕུལ་བྱུང་གི་
འགྲེལ་པར་སྟོན་པ་འདས་ནས་ལོ་བརྒྱ་ན་མྱ་ངན་མེད་བྱུང་བར་་་་
གསུངས་ཤིང༌། རྟོག་གེ་འབར་བ་དང༌། བྷ་བྱའི་སྡེ་བ་ཐ་དད་དུ་
འབྱེད་པ་ལས་བརྒྱ་དང་དྲུག་ཅུ་ན་ཡིན་ཞེས་ཀུན་མཁྱེན་བུས་བརྒྱ་
དང་བཅུ་པ་ལ་མྱ་ངན་མེད་ཀྱིས་སྦྱིན་བདག་བྱས་ནས། བཀའ་བསྡུ་
གཉིས་པ་བྱས་པར་གསུངས། སིངྒ་ལའི་གནས་བརྟན་མིང་ཆེན་
གྱིས་མཛད་པའི་མ་ཧཱ་བ་དྷརཉིས་བརྒྱ་རེ་གཅིག་པར་མྱ་ངན་མེད་ཁྲི་
- 12 -



གཏམ་རྒྱུད་གསེར་གྱི་ཐང་མའི་ཟིན་ཐོ།
ལ་འཁོད་དེ། ལོ་བཞི་བཅུར་སྲིད་བསྐྱངས་ནས་གྲོངས་ཞེས་བྲིས་པ་
དང༌། འགོས་ལོས་གཏད་རབས་ཤོག་འཁྱུར་ཞིག་བསྒྱུར་པ་ལས།
བར་སྐབས་དེར་སངས་རྒྱས་འདས་ནས་ལོ་སུམ་བརྒྱ་ལོན་ཏེ་མྱ་ངན་
མེད་ཅེས་བྱ་བའི་རྒྱལ་བོ་དེ་ཤི་ནས། ཞེས་ གསུངས་པ་གཉིས་ལོ་
གཅིག་གིས་ཀྱང་ཆད་ལྷག་མེད་པར་སྙན་གྱིས་མཐུན་ནོ། ། ཞེས་
དང༌། དེས་ན་སྒོ་དུ་མ་ནས་བསམ་ཚེ་གནས་བརྟན་པའི་བསྟན་
རྩིས་དེ་ཁོ་ན་ཁུངས་བཙན་པར་མཐོང་ནས། ཁོ་བོས་ཀྱང་འདིར་
རྒྱལ་རབས་ཀྱི་གཞི་རྣམས་དེ་ལ་བརྟེན་ཏེ་བརྩིས་སོ། ། དེ་ཡང་བརྩི་
ཚུལ་དེའི་དབང་དུ་བྱས་ཚེ་ད་ལྟའི་རབ་བྱུང་བཅུ་དྲུག་ པའི་མེ་ཁྱི
(༡༩༤༦) འདི་སངས་རྒྱས་འདས་ནས་ཉིས་སྟོང་དང་བཞི་བརྒྱ་་
དགུ་བཅུ་པ་ཡིན། ཞེས་གསུངས་སོ། ། འདི་དང་གསེར་ཐང་ལས་
གསུངས་པ་གཉིས་བརྟེན་ཁུངས་གཅིག་ལ་བཅོལ་པ་འདྲ་ཡང་ལོ་་་
གཉིས་ཀྱི་ཧེ་བག་བྱུང་ཡོད་དེ《 གསེར་ཐང་ལས》རབ་བྱུང་བཅུ་དྲུག་
པའི་ཤིང་ཕོ་ཁྱིའི་ལོ(སྤྱི་ལོ ༡༩༣༩) ལ་ སངས་རྒྱས་འདས་ནས་ལོ་
ཉིས་སྟོང་བཞི་བརྒྱ་དོན་དྲུག(༢༩༧༦)ལ་གོང་དུ་གསལ་ བར་་་་་
དྲངས་པ་ལྟར་དང་། 《 དེབ་དཀར》ལྟར་བརྩིས་ན། སྟོན་པ་་
སངས་རྒྱས་འདས་ནས་སྤྱི་ལོ་༡༩༣༩ བར་ལ་ལོ་ངོ་ཉིས་སྟོང་བཞི་བརྒྱ་
དོན་བརྒྱུད (༢༩༧༨) སོང་བ་ཡིན། འོ་ན་རྩོམ་པ་པོ་གཅིག་གིས་
བརྩམས་པའི་བསྟན་བཅོས་ལ་མི་མཐུན་པ་བྱུང་བ་ཅི་ཟེར་ནས་ཁ་སྣ་
གཉེར་ན། མི་འོས་པའི་རྫོབ་རྟགས་ཏེ་སྟོན་པ། རྒྱན་དྲུག རྗེ་
ཡབ་སྲས་སོགས་ཀྱི་གསུང་ནའང་སྒྲས་ཟིན་མི་མཐུན་པ་ཅི་འདྲ་འདུག
- 13 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
དེ་དག་ཀྱང་དྲང་ངེས་ཀྱི་ཁྱད་པར་དང་། དགོངས་པ་འགྲེལ་ཚུལ།
སྔ་རྩོམ་ཕྱི་རྩོམ་གྱི་ཁྱད་ཀྱིས་འཛིན་ཚུལ་ལ་དཔྱད་དེ་ཡིད་རྟོན་པ་ལས།
གང་བྱུང་དུ་གང་ཟག་ལ་ཚད་མར་བཟུང་སྟེ་ཡིད་རྟོན་མི་རིགས་པ་
མཁས་པའི་གཞུང་གི་སྤྱི་སྲོལ་ཡིན་པའི་ཕྱིར། དེས་ན་དེ་གཉིས་ལས་
གང་ཞིག་མཁས་དབང་མཆོག་གི་ རང་ལུགས་ཡིན་ཞེ་ན། ཕྱི་མ་
《རྒྱལ་རབས་དེབ་ཐེར་དཀར་པོ》ལས་གསུངས་པ་རང་ལུགས་རེད་
སྙམ་སྟེ། དེ་ནི《གཏམ་རྒྱུད་གསེར་གྱི་ཐང་མ》བརྩམས་ཟིན་པའི་
རྗེས་སུ་མཛད་པའི་ཕྱི་རྩོམ་ཡིན་པའི་ཕྱིར་དང༌། གཉིས་ཀའང་ཁ་
ཆེ་པཎ་ཆེན་བོད་དུ་བྱོན་པའི་ཕྱི་ལོ་དང་། སོལ་ནག་ཐང་པོ་ཆེར་
བརྩིས་པའི་རྩིས་ཀྱི་དབང་གིས་ལོ་གཉིས་མི་མཐུན་པ་ཙམ་བྱུང་བ་
ཡིན་པའི་ཕྱིར། ཁྱབ་སྟེ། སྔ་རྩོམ་ཕྱི་རྩོམ་གཉིས་ལས་ཕྱི་རྩོམ་
དབང་བཙན་པས་དེའི་རྗེས་སུ་འབྲང་དགོས་པ་དང་། དེ་གཉིས་
ཀའང་གནས་བརྟན་པའི་ལུགས་དེ་ལ་རྩ་བ་བརྟེན་པ་ཡིན་པའི་ཕྱིར་
རོ། ། དེར་མ་ཟད་དེང་དུས་ཀྱི་རྩིས་རིག་སྨྲ་བའི་དབང་པོ་བསམ་
གྲུབ་རྒྱ་མཚོས་ཀྱང《སྐར་རྩིས་ཀུན་འདུས་ནོར་བུ》ལས་གནས་བརྟན་
པའི་ལུགས《 དེབ་དཀར》ལྟར་བཤད་ཡོད་པས་ཀྱང་ཤེས་སོ། ། སྟོན་
པའི་འདས་ལོ་ལ་ཕྱི་ནང་རྒྱལ་ ཁབ་ཁག་གི་མཁས་པས་བཞེད་པའི་
ཚུལ་མི་མཐུན་པ་འདི་འདྲ་སྣང་ན་མཐའ་གཅིག་ཏུ་འདི་ཁོ་ན་བདེན་
ནོ་ཞེས་ཁ་ཚོན་སུ་ཞིག་གིས་གཅོད་ནུས། འོན་ཀྱང་རང་བློས་ལྕོགས་
ཚོད་ཀྱིས་གཤིབ་བསྡུར་ཞིག་བྱས་ན། རང་ཅག་ཕྱི་རབས་པའི་་
དམིགས་པུ་ཉག་གཅིག་མཁས་དབང་དགེ་ཆོས་ལགས་ཀྱི་བཞེད་པ་
- 14 ལ་ལས་



གཏམ་རྒྱུད་གསེར་གྱི་ཐང་མའི་ཟིན་ཐོ།
འདི་ནི། ལུང་བསྟན་ཙམ་ ལ་ མ་བརྟེན་པར་ རང་གིས་དཔྱད་པ་
བཏང་བ། རྒྱུ་བ་ཡར་སློག་སོགས་མ་ངེས་པའི་གཏན་ཚིགས་བྲལ་བ།
དངོས་བོའི་གནས་ཚོད་དམ་ཐུན་མོང་གི་སྣང་ཚུལ་ལྟར་བཤད་པས་
མཆོག་ཏུ་མཐོང་བ་སོགས་རྒྱུ་མཚན་མང༌། ལྷག་དོན་བོད་ཀྱི་འདས་
ལོ་ཐམས་ཅད་ཀྱི་ནང་ནས་འཛམ་གླིང་སྤྱིའི་ཁས་ལེན་པ། དབྱར་
གནས་སྣག་ཚགས་ཀྱི་བརྩི་སྲོལ། འཇར་པན་གྱི་ཞིབ་འཇུག་མཁས་
པ་ཀོའི་ནན་དང་ཏུས་པན་ཧལ་ཤུ་ཙན་རྒུ་ཝན་གཉིས་ཀྱིས་ཆེད་དུ་
གཏན་ལ་ཕབ་པ། རྒྱ་གར་གྱི་སྟོན་པ་འཁྲུངས་འདས་ཀྱི་ལོ་ཚིགས་
རེའུ་མིག་གཏན་ལ་ཕབ་པ་སོགས་དང་ལོ་ལྔ་བཅུ་ང་བརྒྱུད་ཀྱི་བར་
ཁྱད་པར་ཙམ་ལས་ལོ་བརྒྱ་ཕྲག་དང་སྟོང་ཕྲག་གི་མི་མཐུན་པ་མ་བྱུང་
བར་མཚུངས་པར་གྱུར་པ་འདི་ནི་སྔ་ན་མེད་པའི་རྒྱལ་ཁམས་རིག་
པས་བསྐོར་པའི་འབྲས་རྟགས་བླ་ན་མེད་པར་ཤེས་པར་བྱའོ། །
༩. རྗེ་ས་སྐྱ་པཎྜི་ཏས་ཉན་ཐོས་སྡེ་བ་རྣམས་ཀྱིས། སངས་
རྒྱས་འཁྲུངས་པ་དང༌། རྡོ་རྗེ་གདན་གྱི་སྐུ་བརྙན་བཞེངས་པ་གཉིས་
ནོར་ནས་སྟོན་པའི་འཁྲུངས་ལོ་བརྩིས་པས་ཡིད་བརྟན་མེད་པར་
གསུངས་ པ་ ཡང་། ཧ་ ཅང་ བརྙས་ ཆེ་ བའི་ གཏམ་ ཞིག་ གོ །
ཞེས་བཤད་པ་ནི། ངེས་པར་བརྙས་ཆེ་བའི་གཏམ་སྟེ། རྒྱུ་མཚན་
དང་དགག་བཞག་སོགས《 རྒྱལ་རབས་དེབ་དཀར》(དགེ་ཆོས་་་་་
གསུང་རྩོམ་དེབ་གསུམ་པའི་ཤོག་ངོས་ ༢༣༧)ན་གསལ་བས་དེར་
བལྟ་བར་བྱ། དེང་སང་འགའ་ཞིག་ས་པཎ་ལ་ཡང་འཁྲུལ་བ་སྲིད་
དམ་ཞེས་སྨྲ་བ་རྣམས་ཀྱི་རྣ་བར་འགྲོ་དཀའ་བ་ཁག་མེད། སྤྱིར་
- 15 ཨཁས་པ་



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
，་ །
་
ཤེས་རིག་འཕེལ་ཕྱིར་དུ་དགག་བཞག་བྱེད་པ་མཁས་པའི་སྤྱི་སྲོལ་དུ་
འདུག་ ཅིང་། ཁྱད་པར་དུ་རང་གཞན་གྱི་ རྒྱུད་ལ་ལོག་རྟོག་ནར་
མར་འབྱུང་བ་སུན་འབྱིན་པ་ལ་རྩོད་རིག་མཆོག་ཏུ་བསྔགས་སོ། །
དེའི་ཕྱིར་འཆད་པ་རྩོད་པ་རྩོམ་པ་ཡོད་ཚད་ཉན་པ་པོ་དང་ཀློག་པ་
པོའི་རྒྱུད་ཀྱི་མ་རིག་པའི་དགྲ་བོ་གཞོམ་ཕྱིར་ཡིན་པ་གཞིར་བཞག
དེ་དག་དགྲ་བོ་དེ་ལ་དཔུང་འཇུག་བྱེད་པའི་ལག་ཆ་ཡིན་པ་བཤད་མ་
དགོས་སོ། ། དེས་ན་དངོས་ཤུགས་དང་འཇམ་རྩུབ་མ་གཏོགས་རྩོམ་
ཡིན་ན་རྩོད་པ་ཡིན་པས་ཁྱབ་པར་དམ་བཅས་ནའང་ཁོ་བོ་ཅག་གི་བ་
སྤུའི་རྩེ་མོ་ཙམ་ཡང་སྒུལ་མི་བཏུབ། དེ་བས་སྔ་དེང་གི་མཁས་་་་
དབང་རྣམས་ཀྱི་རྩོད་ཡིག་རྣམས་དང་དཔྱད་རྩོམ་ཁག་ ལ་ གདེང་་་
འཇོག་གང་ལེགས་ཀྱིས་དར་སྤེལ་གཏོང་བ་ལས། ཕུང་ཀྲོལ་དང་
དཀྲུག་ཤིང་དུ་བལྟས་ཏེ་རྡོག་བརྫིས་བྱེད་པ་ནི་རང་ཉིད་ཀྱི་ནང་གི་དེ་
ཉིད་སྟོན་པ་ཙམ་དུ་རིག་གོ །
ཡང་འཇམ་མགོན་ས་པཎ་འགོག་མཁན་ལ་ཀུན་མཁྱེན་འཇམ་
བཞད་སོགས་ཡིག་ཆའི་བྱེད་པ་པོ་དག་དང་། ཁྱད་པར་དུ་བསྟན་
རྩིས་ཀྱི་ཕྱོགས་ལ། མཁས་པ་སྟག་ཚང་པས་དགག་སྒྲུབ་རྒྱ་ཆེན་ཞིག་
ཡོད་པར་སྟག་ལོའི་དུས་འཁོར་སྤྱི་དོན་དུ་གསལ་ཞིང་། རྩིས་གཞུང
《པད་དཀར་ཞལ་ལུང》ན། འདི་ནི་བོད་ཀྱི་བཤེས་གཉེན་ཕལ་ཆེ་
བས་བཞེད་པར་འདུག་ཀྱང་འདི་ཉིད་ལ་རྣམ་པར་དག་པའི་རྒྱབ་རྟེན་
མི་འདུག་ ཅིང་དཔལ་དུས་ཀྱི་འཁོར་ལོ་དང་ཕྱོགས་ཙམ་དུའང་མ་
འགྲིགས་པས་སྒྲ་ཇི་བཞིན་པ་ནི་ནམ་དུའང་མ་འགྲིགས་པས་སྒྲ་ཇི་
– 16 -



གཏམ་རྒྱུད་གསེར་གྱི་ཐང་མའི་ཟིན་ཐོ།
བཞིན་པ་ནི་ནམ་དུའང་ཁས་བླང་དུ་མི་རུང༌། ཞེས་ས་སྐྱ་བ་ཆེད་དུ་
བཀག་པ་སྔོན་དུས་སུའང་མང་། །
༥. བཀའ་གདམས་པའི་ལྷ་ཁང་དེ་ཀུན་བཀོད་པ་ཞན་ཅིང་།
ཀ་བ་ཡང་ཤིང་འཁྱར་འཁྱོར་ལས་དྲང་བོ་ལེགས་པོ་ཞིག་ཀྱང་མེད་པ་
ཕལ་ཆེར་དེ་འདྲར་འདུག་མོད། མཇལ་བ་ཙམ་གྱིས་ཆོས་དང་རྗེས་
མཐུན་གྱི་དང་བ་འདྲེན་ཅིང་ཉམས་དགའ་ཡལ་ལེ་བ་བྱེད་པའི་བྱིན་
ཆགས་ ཤ་ སྟག་འདུག་ ཅེས་ བཤད་པ་ནི། ཐུབ་པའི་བསྟན་པའི་་
གནད་གཟིགས་ པ་ སྟེ། རང་ཅག་གི་དུས་རབས་འདིར་མཚོན་་་་
ནའང་ལྷ་ཁང་དང་མཆོད་རྟེན་བཟང་འགྲན་བྱས་ཏེ་བཞེངས་པ་དང༌།
ཚོང་ཁང་ལྟར་མིག་སྔའི་ཅི་མཛེས་ཀྱིས་ཤོམ་པ་དང་། གསེར་དང་
འཕྲ་ སོགས་ ཀྱི་ རྒྱས་ སྤྲོས་ བྱེད་ པ་ ལས། རང༌ རྒྱུད་ ཀྱི་ དད་ པ།
སྐྱབས་འགྲོ། སྙིང་རྗེ། བསླབ་པ་རིན་པོ་ཆེ་སོགས་ཤེལ་སྟེང་གི་
ཚོན་ལྟར་ཡལ་འགྲོ་བ་ལ་ཕངས་སེམས་ཉག་ཙམ་མི་སྐྱེ། བསྟན་པ་
ཞེས་པའང་ལྷ་རྟེན་ཆོས་ གསུམ་ཁྲ་ལམ་མེ་ཡོད་པ་ལ་ཟེར་བ་མིན།
དེ་དག་ཁྲ་ལམ་མེ་ཡོད་པ་ཙམ་གྱིས་དམ་པའི་ཆོས་ཡོད་པར་འཇོག་མི་
ནུས། མིང་སྙན་པོ་ཁ་གཡར་ནས་བླ་དཔོན་འགའ་རེས་དད་ལྡན་
མང་ཚོགས་ལ་དཀའ་ལས་གཏོད་པ་ནི་ཆོས་དང་རྗེས་སུ་མཐུན་པ་
ཞིག་ལྟ་ཅི། ལས་རྒྱུ་འབྲས་དང་སྙིང་རྗེ་མེད་པའི་ཁྲམ་རྐུན་གྱི་སྤྱོད་
པ་སོགས་སུ་དོན་ལ་གོ དེས་ན་བཀའ་གདམས་སྲོལ་ལུགས་དྲི་མ་
མེད་པ་བསྐྱངས་ན་དམ་པའི་ཆོས་དང་མཐུན་པ་གསུང་དེའི་ཤུགས་
ཀྱིས་འཕངས་ཡོད་པ་ཤེས་སོ། །
– 17 –



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
༦. （རྭ་སྒྲེང་)སྐོར་ལམ་ གྱི་ ཤུག་སྡོང་གཉིས་ལ་འདི་ཙནྡན་་
དཀར་པོ་དང་། འདི་དམར་པོ་ཡིན་ཟེར། པཎྜི་ཏས(ར་ཧུ་ལ)
ཙནྡན་ནི་ས་ཤིན་ཏུ་དྲོད་ཆེ་ས་དགོས་པས་ཡུལ་དབུས་ན་ཡང་མེད་
པར་ལྷོ་ཕྱོགས་འབའ་ཞིག་ན་ཡོད་པས་འདིར་ག་ལ་འོངས་ཞེས་ཁྲེལ་
རྒོད་བྱས། ཞེས་བཤད་པ་ནི་བོད་ཀྱི་ནར་མའི་སྲོལ་ག་སྟེ། རི་ཆེན་
དཔངས་མཐོ་བ་ཞིག་ལ་ལྷ་ཆེན་གཞི་བདག་ཆེ་གེ་མོའི་མིང་འདོགས་
པ་དང༌། རྡོ་ཕ་བོང་ཧྲག་གས་སུ་ཡོད་པ་ལ་གླིང་གེ་སར་གྱི་རལ་གྲིས་
གཤགས་པ་དང༌། མ་བཅོས་ལྷུན་གྲུབ་ཀྱི་རྫ་བྲག་ཁྱད་མཚར་ལ་
རང་བྱོན་ཡིན་པ་སོགས་སྨྲ་སྟེ། གཞི་མེད་ལ་སྒྲོ་འདོགས་དང་བསྙོན་
འདིང་བ་འདི་ངའི་མི་རིགས་ཀྱི་དམན་ཆ་ཞིག་ཡིན་པས་དུས་ད་ནས་
བཟུང་མུན་སྤྲུལ་རྒྱབ་ཏུ་བསྐྱུར་ནས་དངོས་ཡོད་བདེན་དོན་ལ་གཞོལ་
དགོས་པར་གདམས་པའོ། །
༧. ནང་རྟེན་ཁ་ཆེའི་པཎ་ཆེན་གྱི་ན་བཟའ་གསོལ་ལྷུང་མང་དུ་
བཞུགས། སྐུ་ཆོས་ནི་སེར་ ཤས་ཅུང་བཅས་པའི་སྨུག་པོ་རང་དུ་
འདུག་ཅེས་པ་ནས། རྗེས་མཁས་གྲུབ་ལ་གནང་བའི་ཕྱག་བྲིས་ཤིག་
ཏུ་ཡང་ གོས་ སྨུག་ པོའི་སྣམ་སྦྱར་ཞིག་ གསོལ་ རས་ སུ་ གནང་འདུག
ཅེས་བཤད་པ་ནི། ཉེ་རབས་བོད་ལ་དར་ཡོད་པའི་ཆོས་གོས་ཀྱི་ཁ་
དོག་ནི་སེར་པོ་རྐྱང་དུ་འདུག་ཅིང༌། དེ་ནི་མི་རྣམས་མཛེས་པ་དང་
བཀྲག་མདངས་ཆེ་བ་ལ་སྲེད་ཞེན་ཆེ་བའི་དབང་གིས་རིམ་བཞིན་ན་
བཟའི་ཁ་དོག་འགྱུར་སོང་བ་མིན་ནམ་སྙམ། འདུལ་བ་ལ་རང་བཟོ་
མི་རུང་བ་དང་། བརྙས་བཅོས་མི་རུང་བ་བཤད་པ་འདིས་གོ་བས།
- 18



གཏམ་རྒྱུད་གསེར་གྱི་ཐང་མའི་ཟིན་ཐོ།
དམ་པ་ཉིད་ཆོས་འདུལ་བ་ལ་མི་དགྱེས་པར་སྨྲ་བའི་དེང་སང་སྐྱེ་བོ་རེ་
གཉིས་ཁོང་གི་རྗེས་འབྲང་དུ་རློམ་ཡང་ཚུལ་འཆོས་སུ་སོང་བས་གྱི་ན་
བའི་ཡུལ་ཁོ་ནའོ། །
༨. ཀུན་མཁྱེན་བུའི་གཟིམ་ཤག་དེ་ཀ་བ་གཅིག་གི་ས། ཞལ་
བ་ལ་ཚོན་ཀྱང་མེད་པ། སྒོ་ནས་འོད་འོངས་པ་མ་གཏོགས་སྐར་
ཁུང་ཡང་མ་བཏོད་པ། ད་ལྟའི་གྲྭ་རྐྱང་དཀྱུས་མ་ཚོ་ཡང་སྡོད་མི་སྤྲོ་
བ་དེ་འདྲ་ཞིག་རེད། ཅེས་བཤད་པ་ནི། ངེད་ཅག་བླ་གྲྭ་དཀོར་
ཟན་དག་གིས་བསམ་པར་བྱ་བ་སྟེ། མཁས་པ་ཡ་མེད་དང་ཆོས་པ་
ཡ་མེད་བུ་སྟོན་ཀུན་མཁྱེན་གཉིས་པ་ལ་དེ་ལྟའི་བཞུགས་གནས་ཀྱིས་
ཆོག་ན་རང་ཅག་ལ་ལྟ་ཅི། གངས་ཅན་ལྗོངས་ན་དེའི་ཡན་གྱི་བླ་མ་
དང་ མཁས་ པ། བཙུན་ པ་ ཞིག་ བྱོན་ མ་ མྱོང་ བའི་ ཚོད་ དུ་ ཡོད།
ཡིན་ཡང་འདོད་ཆུང་ཆོག་ཤེས་དང༌། གཞན་ཕན་སྙིང་རྗེ་ཡིས་མི་
ཚེ་བསྐྱལ་བ་ཅི་ལ་མི་ཤེས། ཁང་བརྩེགས་བརྗིད་པོའི་གདེངས་ཀ་ན་
མཛེས་པ་རྣམས་འདིས་རེ་ཞིག་ངོ་གནོང་དུ་འཇུག་སྙམ་མོད། ཟོལ་
བཅོས་གདོང་པགས་འཐུག་པ་ཡི་ལས་དབང་འདི་མ་སྟེས། །
༩. ཆོས་སེམས་ཅན་འགའ་ཞིག་གིས་དཔེ་འཁྲུག་པ་ཉར་ན་
བཀྲ་མི་ཤིས་པ་ཡོང་ཟེར་ནས་འོག་ཁང་གི་ཕྱག་དར་ཁྲོད་དུ་འཕངས་
པས་ཐམས་ཅད་ཆུད་ཟོས། ཏ་ལའི་ལོ་མར་བྲིས་པའི་དཔེ་རྙིང་ཤོག་
ལྡེབ་རེ་ཙམ་རྒྱ་གར་དུ་ཡང་ཆེས་ཤིན་ཏུ་རྙེད་དཀའ་བ་ལགས་པས།
གཅེས་ནོར་ལ་བརྩི་ཐང་དེ་ཙམ་དུ་མེད་པ་ཡ་ཆ། ཞེས་བཤད་པ་
ངེད་ཅག་བོད་རྣམ་རྟོག་ཆེ་བས་རྟེན་རྙིང་དང་དཔེ་རྙིང་རྣམས་ལྷ་བ་
= 19 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
མོ་བ་རྩིས་པ་སྟེ་འཇིག་རྟེན་རྫུན་རྐྱལ་དག་གི་ཁ་ལའང་རྒྱུགས་ཏེ་ཅི་
དགར་འདོར་བ་དང་མེད་པར་བྱེད་པ་དངོས་སུ་མཐོང་བ་ལྟར་དང་།
ཆོས་དཔེ་དང་རྟེན་རྙིང་ཧམ་སེམས་ཅན་འགའ་རེས་གཏེར་ལ་སྦ་ཁུལ་
དང་། གཟུངས་གཞུག་ཏུ་འབུལ་ཁུལ་གྱིས་བརྐུ་འཕྲོག་བྱས་ནའང་
ད་དུང་དག་སྣང་སྦྱོང་བ་ངོ་མཚར་ཆེ། སྐུ་གཟུགས་བཟང་ངན་ཡག་
བཙོག་གིས་རྒྱབ་དུ་འཇོག་པ་དང་འདབས་སུ་བཤམས་པའི་སྣང་ཚུལ་
རྣམས་ཆོས་དང་འཇིག་རྟེན་གང་ནས་ཁྲེལ་བའི་གནས་སོ། །
༡༠. རྒྱ་གཞུང་རྣམ་དག་འདི་འདྲ་བ་ཞིག་གི་འགྱུར་ཚིག་་་
མཁྲེགས་པོ་རེ་ཡིན་ཀྱང་གོ་བའི་ས་ཨེ་ཆོད་བལྟས་ནས་དཀའ་བ་སླ་
བར་གཏོང་བའི་ཐབས་ཤིག་ལ་འབད་ན་གོ་མ་ཆོད་ཀྱང་ངོ་གནོང་མི་
དགོས་པར་སེམས། གང་ལ་ཡང་སྙིང་པོ་མེད་ཟེར་བའི་ངེས་འབྱུང་
ཅན་རྣམས་ཀྱི་ཁ་ལ་མ་ཉན་པར་རིག་པ་འཚོལ་བའི་ལམ་དུ་འཇུག་
པར་གྱིས་ཤིག ཅེས་བཀའ་སློབ་གནང་བ་སྐུ་དྲིན་ཆེ། རང་རེ་
རྣམས་གཞུང་གི་ཁ་དམ་ཞིང་ཚིག་མཁྲེགས་པོ་ཡིན་ཚེ་བསྟན་བཅོས་
ཁུངས་བཙུན་བཟང་རབ་ལ་བརྩི་ཞིང་། ལོ་པཎ་བཀའ་དྲིན་ཅན་
གྱིས་བསྒྱུར་པའི་བོད་རང་གིས་བརྩམས་སོ་སྙམ་པ་ལྟ་བུ་རྣམས་ལ་རྒྱ་
གཞུང་མ་ཡིན་ནོ་ཞེས་བརྙས་བཅོས་བྱེད། བོད་ཀྱི་མཁས་ཆེན་་་་
འགའི་གཞུང་ལུགས་ན། བོད་ཀྱིས་བརྩམས་པའི་བསྟན་བཅོས་ལ
“བོད་མ” ཞེས་མཐོང་ཆེན་ མི་བྱེད་ པ་དང་། རྒྱ་གར་རྒྱ་ནག་གི་
མཁས་པས་བཅོས་པའི་བསྟན་བཅོས་ལ་“ རྒྱ་གཞུང”ཞེས་རྫིག་རྫིག་
ངོམ་ངོམ་བྱེད་ཀྱིན་ཡོད་པ་ནི་མཐའ་གཉིས་སུ་ལྷུང་བའི་སྨྲ་བ་རང་དུ་
— 20 --



གཏམ་རྒྱུད་གསེར་གྱི་ཐང་མའི་ཟིན་ཐོ།
སེམས། དེའི་ ཕྱིར་ བཅོམ་ ལྡན་ རིགས་ རལ། ས་ སྐྱ་ པཎ་ ཆེན།
རྗེ་ཡབ་སྲས་སོགས་ཀྱིས་རྒྱ་བོད་ཀྱི་གཞུང་ལུགས་གང་ལའང་ཤ་གཟུག་
ཟ་སྐྱོང་ལྟ་བུར་མ་བཟུང་བར་དགག་བཞག་གང་ལ་གང་མཁོ་བགྱིས་
ནས་བོད་རང་གི་ཐུན་མོང་མ་ཡིན་པའི་གསར་གཏོད་ཀྱི་གཞུང་ལུགས་
མཛད་པ་འདིས། བསྟན་བཅོས་གང་ཞིག་དང་མཁས་ཆེན་སུ་ཡིན་
ཀྱང་ཕན་ཚུན་ལ་དགག་བཞག་བྱ་རིགས་པ་དང་། ལར་རྣམ་འགྲེལ་
ལས། གཙོ་བོའི་དོན་ལ་མི་སྨུའི་ཕྱིར། གཞན་ལ་རྗེས་སུ་དཔག་པ་
ཡིན།་ ། ཞེས་གསུངས་པ་ལགས་མོད། བཟང་བའི་ཆ་འགའ་ཞིག་
གིས་སྐྱེ་བོ་དེས་བྱས་ཚད་བདེན་དོན་དང་། ངན་པའི་ཆ་འགའ་
ཞིག་གིས་སྐྱེ་བོ་དེ་ཅི་ཡིན་ཀྱང་དེ་མི་རབས་སུ་བརྩིས་ནས་འགྲོ་བ་འདི་
བདག་ཅག་གི་ལྟ་ཚུལ་སྡུག་ཤོས་ཤིག་ཏུ་ཁོ་བོས་མཐོང་ངོ། ། ཡང་
ཆོས་པར་རློམ་པ་འགའ་ཞིག་འཇིག་རྟེན་གྱི་ཡོད་ཚད་སྙིང་བོ་མེད་
ཟེར་བ་དང་མཐར་ཐོས་བསམ་བྱེད་པའམ་རིག་པ་འཚོལ་བ་ཡང་ང་
རྒྱལ་དང་ཕྲག་དོག་གི་རྒྱུ་རེད་ཅེས་རང་གིས་སེམས་ཤིང་གཞན་ལ་
སྨྲས་ནས་མི་ཚེ་རི་ལ་འཁྱོལ་བ་དང་ལོངས་སྤྱོད་ནགས་ལ་འཚོ་བ།
དྲན་པ་ནོར་ལ་འགྱུ་བ་རྣམས་དོན་དངོས་ སུ་ཆོས་དང་འགལ་བའི་
སྤྱོད་ལམ་སྟེ། ཆོས་ནི་སེམས་ཅན་དང་ཁ་འབྲལ་ཐབས་མེད་པ་ཞིག་
ཡིན་པའི་ཕྱིར། དེར་ཐལ། རྒྱལ་སྲས་ཞི་བ་ལྷས། །
སེམས་ཅན་རྣམས་དང་རྒྱལ་བ་ལས། །
སངས་རྒྱས་ཆོས་འགྲུབ་འདྲ་བ་ལ། །
རྒྱལ་ལ་གུས་བྱེད་དེ་བཞིན་དུ། ། །



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
སེམས་ཅན་ལ་མིན་ཅི་ཡི་ཚུལ། །
ཞེས་སྤྱོད་འཇུག་ཏུ་གསུངས་སོ། །
༡༡. (ངོར་བའི་གདན་ས་ཨེ་ཝཾ་དུ་ཕེབས་ཚེ） གྲྭ་བ་ཡོན་ཏན་
ཅན་འགའ་ཞིག་རྗེ་བཙུན་ཙོང་ཁ་པ་ཆེན་པོ་ལ་ལམ་དམན་པར་་་་་
ཞུགས་པ་ཞེས་མི་འོས་པའི་ངན་སྨྲས་ཆེར་བྱེད། , རིགས་ པའི་ རྒྱུ་
མཚན་ཅི་སྨྲས་ཀྱང་ཕན་པར་མི་འདུག དེར་ངས་འོ་ན་རྒྱལ་བ་རིན་
པོ་ཆེ་ཡང་ལམ་ངན་དུ་ཞུགས་པར་ཐལ། དེ་ཙོང་ཁ་པའི་རྗེས་སུ་
འབྲངས་པའི་ཕྱིར་སྨྲས་པས་ཁོང་ཚོའི་ཁ་རྦད་ཀྱིས་ཆོད། དེང་སང་
གི་རིགས་པའི་གསང་ཚིག་ཆེན་པོ་ཞིག་དེ་ནས་གོ་ཞེས་བཤད་ཡོད།
འདི་ཡང་གྲུབ་མཐའི་ཕྱོགས་ལྷུང་གི་རང་རྟགས་ལྷང་ལ་ཕུད་ཅིང་།
དངོས་ཡོད་དང་བདེན་དོན་ལ་མི་དཔྱོད་པར་གང་ཟག་གི་མཚན་སྙན་
དང་དབང་ཐང་ལ་ཡིད་ཆེས་དང་གུས་བཀུར་བྱེད་པ་མཚོན་ཡོད་པ་
རེད། སྔོན་གྱི་མཁས་པ་རྣམས་ཀྱི་རིགས་པའི་གསང་ཚིག་དག་་་
གནས་ལུགས་ལ་འབབ་པ་ཁོ་ན་དང་དེང་སང་གི་རིགས་པའི་གསང་
ཚིག་སྐྱག་རྫུན་དུ་སོང་བ་ཧ་གོ་བ་བསྟན་འདུག
༡༢. ད་ལྟ་བོད་ཀྱི་བླ་གཟུགས་འགའ་རེས་རྒྱ་གར་དུ་སླེབས་
ནས་རྡོར་གདན་འདི་བཏགས་པ་ཡིན་གྱི་དངོས་མ་དེ་ནུབ་ཕྱོགས་ག་
ཤེད་ཅིག་ན་ཡོད་ངེས་སོགས་འཆར་ཅན་གྱི་མགོ་སྐོར་ཆེན་པོ་དེས་ཁ་
རྗེས་ ལ་ ཉེ་ བ་ སོགས་ མཆིལ་ མའི་ ཐལ་ བ་ བཞིན་དུ་ འདོར་ དགོས།
ཞེས་གདམས་ཡོད་པ་ནི་ངེས་པར་དེ་ག་རང་དུ་འདུག་སྟེ། རྒྱ་གར་
རྡོ་རྗེ་གདན་སའི་ལྟེ་བ་དང་སངས་རྒྱས་ཐུགས་རྗེ་ཅན་སངས་རྒྱས་ས་
- 22
-



L
.
གཏམ་རྒྱུད་གསེར་གྱི་ཐང་མའི་ཟིན་ཐོ།
ཡིན་པ་བདེན་སྲིད་མོད། དེ་ལ་དངོས་བཏགས་ཕྱེ་ནས་དངོས་མ་དེ་
ཕལ་བའི་མཐོང་ཡུལ་མིན་པ་དང༌། དེ་མི་འཇིག་པའི་རྟག་པ་ཡིན་
ཚུལ་སོགས་ཆོས་གྲྭ་ན་རླུང་ལྟར་གྲགས་པའང་སྙིང་བོ་མེད་པའི་གཏམ་
ཡིན་པས་མཉན་པར་མི་བྱའོ། །
༡༣. ལར་ལོ་རྒྱུས་འདིའི་ནང་དུ་དཀྱུས་མའི་བརྗོད་བྱ་ལ་གོ་
དགོས་པར་འདུག་པས་ངེད་རང་གི་མྱོང་རབས་རྣམས་མང་དུ་བཤད་
པར་མི་འདོད། ཅེས་གསུངས་པ་མཁས་མཆོག་གང་ཉིད་ལ་མཚོན་
ན་དེ་ལྟ་ལགས་མོད། འོན་ཀྱང་འུ་ཅག་ཕྱི་རབས་གཞོན་ནུ་རྣམས་
ལ་ཁོང་གིས་རང་རྣམ་མ་བྲིས་པ་ཤིན་ཏུ་ཕངས་སོ། ། དེང་སང་གི་
དཔྱོད་ལྡན་འགའ་ཞིག་རང་ཉིད་གང་སར་འཁྱམས་པའི་གནས་་་
སོགས་བཤད་ཁུལ་ གྱིས་ རང་གི་མྱོང་རབས་ཀྱི་རྟགས་དང་རྨི་ལམ།
གཟིགས་སྣང་བདེན་རྫུན་བསྲ་བསྲེས་ཀྱིས་གསེར་ཐང་གི་ཟླ་ལ་དངུལ་
ཐང་བཀྲམ་པར་ཆས་པའང་སྣང་མོད། མཁའ་ལྡིང་གི་རྗེས་ན་སྐྱ་
གའི་ཅ་ཅོའི་ངང་ཚུལ་ལོ། ། ཤེས་ལྡན་ཞིག་ཡིན་ཚེ་རང་ཉིད་དེ་ལྟར་
ངོམ་དོན་ཡང་མེད་ལ་ངོམ་པའང་མིན་པར་སེམས།
༡༤. ཉིན་ཅིག་ཁོས་དེང་སང་གི་དཔྱོད་ལྡན་རྣམས་ནས་ཤེས་
རབ་ཀྱི་ལག་རྗེས་གང་ཡིན་ཀླད་པའི་ནང་དུ་ཡོད་པ་ཤེས། ཀླད་པ་
ལ་ལྟོས་ནས་མི་དེ་མཁས་པའམ་བློ་རྩིང་པོའམ་ཆགས་པ་ཅན་ནམ་ཞེ་
སྡང་ཆེ་བ་སོགས་དང༌། ཐ་ན་ཡོན་ཏན་ཅི་ཡོད་ཙམ་སྦྱངས་པ་ཚུན་
ཆད་ཅུང་ཟད་ཀྱང་འཕྲུལ་མེད་དུ་གོ་ནུས། འོན་ཀྱང་ཞོ་ལྟ་བུའི་
ཀླད་པ་ཁོ་རང་ནི་བེམ་པོ་ཡིན་པས་ཤེས་པར་ག་ལ་རུང༌། དེས་ན་
- 23 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
ཀླད་པ་དེ་ལ་བརྟེན་པའི་ཤེས་པ་པོ་དང་ཚོར་བ་པོ་གཞན་ཞིག་ཡོད་པ་
ཡིན། ཞེས་བཤད་པ་ནི་གསར་བཤད་དེ། ངེད་ཅག་གི་སྔོན་གྱི་
གཞུང་ན་ཤེས་པ་ལྟ་ཅི། ཤེས་པའི་རྟེན་ཙམ་ལ་ཡང་ཀླད་པ་བཞག་
པ་གཏན་ནས་མེད། ངག་རྒྱུན་ལ་ཀླད་པ་འགུལ་ཞེས་སྨྲ་བ་ཡང་
ཕྱིས་ཤིག་ཏུ་དར་པའི་སྨྲ་བར་སེམས། “བསམ་བློ་ཐོངས”ཞེས་པ་
དང་སྐད་ཆ་འདྲ་བར་སྣང་། ཡང“རྣམ་ཤེས” ཀྱི་རྟེན་ལ“ སྙིང”
འཇོག་ མི་ འཇོག་ ཀྱང་ ནང༌ བའི་ གྲུབ་ མཐའ་ རྣམས་ མི་ འཆམ།
“ ཀླད་པ”ཡིས་ཤེས་པའི་རྟེན་བྱས་ན་མི་འགལ་མོད། “ ཀླད་པ”
ཉིད་ཤེས་པར་མི་རུང་སྟེ། གཞན་དུ་ན་ཀློད་པ་གྲུ་མ་ཉམས་པར་
ཡོད་པའི་ཤི་བའི་རོ་ལ་ཤེས་ཚོར་ཡོད་པར་ཐལ་ལོ། །
གཅེས་ཤིང་ཕངས་པའི་རང་བདེ་ཡལ་བོར་ནས། །
གཅེས་ཤིང་ཕངས་པའི་ལམ་གྱི་གོལ་ས་ཀུན། །
གཅེས་ཤིང་ཕངས་ཏེ་འཛེམ་མེད་བསྟན་པ་ཡིས། །
གཅེས་ཤིང་ཕངས་ཁྱོད་ཉེན་ལ་ཐུག་འདིས་སྐྱོ། ། ་
༡༥. པཎྜིཏའི་གཡོག་པོ་མི་ཕལ་བ་འདི་ལྟ་བུའི་ཁ་ན་ཡང་རྣམ་འགྲེལ་
འདུག་པས་བོད་ཀྱི་མཁས་པ་དངོས་མ་ཞིག་མཇལ་ན་ཅི་འདྲ་བ་ཞིག་
ཡིན་ནའང་ཞེས་སྨྲ་ཡིན་འདུག་ཟེར། ། ཞེས་པ་འདིའང་མཁས་་་་
མཆོག་ཉིད་ཀྱིས་སྤྱིར་ཁ་བ་ཅན་གྱི་རྣ་བ་དང་བྱེ་བྲག་ཏུ་བོད་རང་གི་ཟླ་
མེད་མཁས་དབང་རྣམས་ལ་གདེང་འཇོག་དང་བརྩི་བཀུར་ཅི་ནུས་
གནང་བ་མཚོན་ཞིང་། ཤུགས་ལ་མཁས་དབང་རང་གི་ཐུན་མིན་སྐུ་
ཡོན་གྱི་ཆ་ཤས་གསལ་བར་གོ་བར་ནུས་པ་སྟེ། བར་སྐབས་ཤིག་ལ་
— 24



གཏམ་རྒྱུད་གསེར་གྱི་ཐང་མའི་ཟིན་ཐོ།
འཇང་དགུན་ཆོས་ཤིག་གི་ཐོག་ནས་ཉིན་ཞག་ལྔ་ཙམ་རིང་《ཚད་མ་
རྣམ་འགྲེལ་གྱི་རྣམ་བཤད་ ཐར་ལམ་གསལ་བྱེད》ཀྱི་དབུ་ནས་་་་་་
བརྩམས་ཏེ་སྣ་རིང་མདའ་ཚད་མ་ལྡེབ་གྲངས་བརྒྱད་ཅུ་ཐུགས་འཛིན་
གནང་ནས་གྲོགས་ཨ་ཁུ་སྦྱིན་པ་ཞུ་བར་རྒྱུགས་ཕུལ་བ་ཕྲན་གྱི་དགེ་
རྒན་བཀའ་དྲིན་ ཅན་ཁོང་ཚུལ་ཁྲིམས་རིན་པོ་ཆེས་ ཨ་ ཁུ་དེ་ལས་་་
དངོས་སུ་གསན་ཡོད་པ་སོགས་ཐུགས་རིག་གཞན་གྱིས་འགྲན་ཟླ་མེད་
པ་སུས་ཀྱང་བློ་ཡུལ་ལས་འགོངས་པ་ཞིག་ཡིན་པས་ ཅི་འདྲའི་ཡ་་་
མཚན་ཨང༌།
༡༦. རྒྱ་གར་གྱི་རྒྱལ་བོ་རྣམས་ལ་བྲམ་ཟེ་བླ་མ་རེ་ཡོད་པ་ད་
དུང་ཡང་ཡུལ་ཕྲན་རང་སྐྱ་བ་དག་དེའི་སྲོལ་འདུག་ཅིང༌། བྲམ་ཟེ་
དེས་རྒྱལ་བོའི་མདུན་དུ་རིག་བྱེད་འདོན་པ་དང་སྐར་བཅོས་སོགས་
བྱེད་པས་མདུན་ན་འདོན་ཏེ་པུ་རོ་ཧི་ཏཾ་བྱ་བ་ལས་ཕྱིས་སུ་རང་རེ་
རྣམས་ཀྱིས་མདུན་ན་འདོན་བཀའ་བློན་གྱི་མིང་དུ་བྱས་ནས་སྣང་།
ཞེས་གསུངས་པ་འདིས་རྒྱ་གར་བཞིན་བོད་ལའང་ཆོས་ལུགས་མི་འདྲ་
བ་རིམ་བཞིན་བྱུང་བའི་རྒྱལ་བོ་རང་རང་གི་སྐུ་མཛད་རིམ་གྲོ་སྒྲུབ་
མཁན་སྤྱན་དྲངས་ཏེ་ཆོས་ཀྱི་བཅོས་ཀ་བྱེད་པའི་སྲོལ་བྱུང་། རིམ་
བཞིན་སྲོལ་དེ་ཉིད་འབྲེལ་འདྲིས་སོགས་ཀྱི་དབང་གིས་ཐོག་མར་ཆོས་
འདོན་མཁན་ཡིན་ཀྱང་ཕྱིས་སུ་ཆབ་སྲིད་ཀྱི་གར་སྟེགས་ལའང་འཇུག་
མཁན་བྱུང་། དེ་ནས་རྒྱལ་བོའི་བཀའ་བློན་དུ་གྱུར་པ་དང་རྒྱལ་བོ་
ཉིད་དུ་གྱུར་པའང་བྱུང་བ་ཡོད་པ་རེད། འདི་བོད་སྤྱི་ཚོགས་ལ་
ཆོས་སྲིད་ཟུང་འབྲེལ་གྱི་འགོ་ཚུགས་པའི་ཆ་རྐྱེན་ཉག་གཅིག་ཏུ་གྱུར་
-- 25 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས། །
པ་ཡིན་པར་རིགས་པས་དཔྱད་ན་ཤེས་སོ་ཞེས་པ་ཡང་བློ་གསལ་ལོ་
རྒྱུས་སྨྲ་བ་རྣམས་ལ་ལེགས་བཤད་དུ་འབུལ་ལོ། །
་༡༧. ཀློང་ཆེན་པའི་རྒྱགས་བརྔན་ཆེན་མོར“ལྕང་ར་སྨུག་པོ་
ལ་སོགས་པའི། སོག་ཡུལ”གསུངས་པ་དེ་ཤིན་ཏུ་ལེགས། ཞེས་
གསུངས། ལི་ཡུལ་ལྕང་ར་སྨུག་པོ་ད་ལྟའི་རྒྱ་ནག་སྐད་དུ་ཤིན་ཅང་
ཞེས་པ་དེ་ཡིན་པ་གོང་དུ་གསལ་བར་གསུངས་ན་འདིར་སོག་ཡུལ་དུ་
བཤད་པ་གང་ལ་དགོངས། སོག་ཡུལ་ནི་ལི་ཡུལ་ལས་གཞན་ཡིན་པ་
ས་ཁྲ་ན་ཁྲ་ལམ་མེར་གསལ་བས་དཔྱད་དོ། །
༡༨. ཧི་ མ་ བརྡ་ སྟེ་ གངས་ ཅན་ ཞེས་ གྲགས་ པ་ ཡིན་ ཅིང་།
འདི་ལ་སྐབས་འགར་རི་ཁ་བ་ཅན་དང༌། སྐབས་འགར་གངས་ཅན་
དང་གངས་རི་སོགས་སུ་བསྒྱུར་པ་ལ་བརྟེན་ནས་ནགས་ན་གནས་པའི་
སེང་གེ་དང་། བྱ་དང་སྨན་མང་པོ་ཞིག་གངས་རི་དཀར་སང་ངེ་
བའི་སྟེང་དུ་ཡོད་པར་བྱས་མོད། མི་དེ་ས་སྐྱ་ནས་འོངས་བྱ་བ་ས་
ཁུང་སྐྱ་བོ་ཞིག་གི་ནང་ནས་འཐོན་པར་བཟུང་བ་ཙམ་སོང་སྣང་ངོ་
ཞེས་གསུང་། འདི་དག་གི་དཔྱད་པ་ཟུར་དུ་བརྩམས་པའི་《 ཧི་མ་ལ་
ཡའི་བསྟན་བཅོས》ན་ཤིན་ཏུ་རྒྱས་ཤིང་གསལ་ལོ། ། ལོར་ངེད་ཅག་
བོད་འདིར་ཆེས་ལྐོག་ ཏུ་ གྱུར་པ་དག་དང་ཡུལ་ཁམས་གཞན་ནས་
འོངས་པའི་ཐོན་རྫས་ལ་ཡ་མཚན་ཆེན་པོར་བརྩི་ཞིང་། དངོས་ཡོད་
མངོན་སུམ་དང་རང་གི་ཡུལ་ཁམས་དག་གི་རིན་ཐང་ཅན་གྱི་ཐོན་
རྫས་ལ་ཅི་མི་སྙམ་པར་སེམས་པའི་སྲོལ་ག་འདིས་སྣོད་བཅུད་ཕུང་
བར་བྱས་སོང་བ་ཤས་མི་བཟོད་དོ། །
— 26 -



གཏམ་རྒྱུད་གསེར་གྱི་ཐང་མའི་ཟིན་ཐོ།
༡༩. ལོ་བཞི་བཅུའི་བར་མ་ཤེས་པའི་རྐྱལ་ཡང་ལེགས་པར་
ལོབ། ཉ་ཤའི་འདམ་དྲི་ལ་ཞིམ་དུ་ཚོར། ཉ་ཕྱིས་ཀྱི་ནང་རོལ་རྗེན་
པར་ཟ་བ། ལྕོང་མོ་ཁྱུར་མིད་བྱེད་པ་དང་། སྡིག་སྲིན་གྱི་རྐང་
མར་འཇིབ་ནུས་པ་སོགས་ལག་རྗེས་མང་པོ་ཤར། ཞེས་བཤད་པ་ནི་
རང་ཉིད་ཀྱི་མྱོང་བ་བརྒྱུད་པའི་རྣམ་པར་ཐར་བ་སྟེ། གོམས་པ་
དང་ལོབ་པར་གྱུར་ན་ཤེས་བྱ་ཅི་ཡང་ཤེས་སླ་བ་དང༌། ཟས་དང་
ལོངས་སྤྱོད་མཆོག་དམན་གང་ལའང་ཁྱང་མེད་ཀྱི་སྣང་བ་ཤར་བ་
སོགས་ནི་འཁོར་འདས་རོ་མཉམ་དུ་གཟིགས་པའི་འཕགས་པའི་རང་
རྟགས་ སོ། ། འདིས་ཀྱང་ཕྱི་རབས་འུ་ཅག་ལ་ལ་ལང་ ཤོར་རམ་
རེངས་ པོར་ གྱུར་ པ་ སོགས་ཀྱི་ཕྱི་བཤོལ་ལ་རྒོལ་ལན་ སྤྲད་ པ་ དང༌།
ཡང་འདོད་ཡོན་ལ་མཐའ་གཅིག་ཏུ་སྲེད་པ་དག་ལ་མགོ་གནོན་དུ་
སྐྲུན་པ་ཡིན་པར་སེམས་སོ། །
༢༠. འགའ་ཞིག་ཡིག་གཟུགས་ཅི་ལྟར་བྲིས་པ་འདི་ལ་ཡིད་
རྟོན་དྲགས་པས་དཀར་ཅེས་མི་འདུག་གི་གར་ཞེས་སྣང་བས་སོ་ཞེས་
འདོད་རྒྱལ་གྱི་སྒྲར་བཤད། ཅེས་བཤད་པ་ནི་སྔོན་གྱི་མཁས་པ་བུ་
སྟོན་དང༌། རྗེ་ཙོང་ཁ་བ། སྡེ་སྲིད་སངས་རྒྱམ། བོད་མཁས་
སོགས་ཀྱིས་རྒྱ་གར་ཞེས་པ་ངེས་ཚིག་བཤད་དུ་མེད་པའི་འདོད་རྒྱལ་
གྱི་མིང་དུ་བཞེད། འོན་ཀྱང་ཡིག་གཟུགས་ལ་ཡིད་རྟོན་བྱས་དྲགས་
པ་དེ་དག་མིན་སྙམ། རྒྱལ་མཆོག་ལྔ་བ་དང་། སི་ཏུ་པཎ་ཆེན་
སོགས་རྒྱ་དཀར་ནག་གི་མིང་སྒྲ་བཤད་ཡོད་པའི་རྗེས་གྲུབ་ཏུ་བཞེད་
པ་རྣམས་ལེགས་པར་གཟིགས་པ་གསལ། བུ་སྟོན་སོགས་ཀྱིས་རྒྱ་
- 27 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
གར་དེ་གྲོང་ཁྱེར་ཆེན་པོ་དྲུག་ལ་འདུལ་བ་ཚིག་ལེ་བཞིན་འདོད་པ།
《གསེར་ཐང་》འདིར། གྲོང་ཁྱེར་དྲུག་ཡོད་པའི་ཕྱོགས་ལ་རྒྱ་གར་
དུ་བརྗོད་དོ་ཞེས་འབྱུང་བའི་གྲོང་ཁྱེར་དྲུག་ནི་ད་ལྟ་རྒྱ་གར་ལ་ཡུལ་གྲུ་
བཅུ་གཅིག་ཡོད་པའི་ནང་གི་གཅིག་ཙམ་གྱི་ཁོངས་སུ་ཡོད་ཅེས་གསལ་
བ་ལ་གཞིགས་ན་ གནའ་ དང་པོ་ལ་དེ་ཙམ་ ཞིག་ཡིན་ཡང་བུ་ སྟོན་་
སོགས་ཀྱི་དུས་ན་དེ་ཙམ་གོ་མི་རུང་བ་གསལ་བར་བྱས་ཡོད་དོ། །
༢༡. དབང་ཕྱུག་གི་མིང་ལ་ས་ད་ཤི་བ་སྟེ་འཕགས་ཡུལ་ལ་
རླུང་ལྟར་གྲགས་ཞེས་ སི་ ཏུ་པཎ་ཆེན་གྱིས་གསུངས་ པ་དེ་ ཤིན་ཏུ་་་
བདེན། , ཞེས་གསུངས་པ་ནི་ཆེས་ཡིད་ཆེས་པའི་གནས་ཏེ། ཡི་
གེའི་ཤིང་རྟ་པ་ཐུ་མིས། གང་གིས་མིང་གཞི་སྔོན་གསུངས་པའི། །
རྟག་ཞི་བ་ལ་ཕྱག་འཚལ་ལོ། ། ཞེས་མཆོད་པར་བརྗོད་པའི་ཡུལ་ལ།
པྲ་སྟི་རྗེས་འབྲང་དང་བཅས་པས་ཚངས་པ་དང་ཁྱབ་འཇུག་སོགས་ལ་
འདོད་པ་དང༌། རྣམ་གླིང་པཎ་ཆེན་སོགས་ཀྱིས་སྤྱན་རས་གཟིགས་
སོགས་ལ་འདོད་པ་རྣམས་སི་ཏུ་པཎ་ཆེན་གྱིས་རྒྱས་པར་བཀག་པ་
གནས་ལུགས་ཡོད་པར་བཤད་པ་དང་། བོད་ཀྱི་ཟླ་མེད་མཁས་པའི་
གཙུག་རྒྱན་རྗེ་ཙོང་ཁ་པས་ཀྱང་གསང་འདུས་སྒྲོན་གསལ་གྱི་མཆན་
ལས། རྟག་ཞི་བ་དབང་ ཕྱུག་ གི་ མིང་ཡིན་ པར་ གསུངས་ པའང་་་
གཞིག་ཏུ་མེད་པའི་ལུང་གི་རྒྱབ་རྟེན་བཙན་པོའོ། ། 《གསེར་ཐང་》
འདིར། སི་ཏུས་དེ་ལྟར་གསུངས་པ་ལ་གཞན་དག་གིས་བྷིཀྵུ ( དགེ་
སློང་)བྱ་བ་ཁྱིམ་པའི་མིང་དུ་གྲགས་ཟེར་བ་འདྲ་ཞེས་འཕྱ་སྨོད་བྱེད།
རྩད་གཅོད་པ་ལས་དགག་པ་བྱེད་པ་ལ་དགའ་བ་འདི་འུ་ཅག་གི་་
ཁས 28 ཡ་



གཏམ་རྒྱུད་གསེར་གྱི་ཐང་མའི་ཟིན་ཐོ།
གཤིས་ལུགས་ཡིན། ཞེས་བཤད་པ་ནི་ངེས་པར་དེ་ལྟར་བདེན་ཏེ།
མཁས་པ་ཞིག་གི་བཤད་ པ་ཡིན་ན་ཆ་ ཐམས་ ཅད་ནས་བདེན་པར་
འཛིན་པ་དང་། ཆ་གཅིག་ནོར་བ་ལ་བརྟེན་ནས་ཡོད་ཚད་ནོར་
བར་ལྟ་བ་དང༌། ཆ་གཅིག་ལེགས་བཤད་དུ་སོང་ན་དེའི་བཤད་
ཚད་ཚད་མར་གཟུང་བ་ག་ལ་རིགས། སྔོན་གྱི་སྟོན་པའི་ཆོས་འཁོར་
རིམ་པ་གསུམ་ལས་འཁོར་ལོ་བར་བ་ངེས་དོན་གཙོ་བོ་ཡིན་པ་དང༌།
རྗེ་ཙོང་ཁ་པའི་སྔ་རྩོམ《 ལེགས་བཤད་གསེར་ཕྲེང》དང་ཕྱི་རྩོམ་《རྩ་
འཇུག་གི་རྣམ་བཤད》གཉིས་ལས་ཕྱི་མ་དོན་གྱི་གནས་ལུགས་མཐར་
ཐུག་ ཏུ་ གྱུར་ པ་ལྟར། མཁས་མཆོག་འདིས་ ཀྱང་《 གསེར་ ཐང་》
སོགས་གསུང་རྩོམ་ཕལ་ཆེར་ཕྱི་རབས་ཀྱི་མིག་ཏུ་གྱུར་ཡོད་པ་བསྙོན་
དུ་ མེད་མོད། 《ཀླུ་སྒྲུབ་དགོངས་རྒྱན》གྱི་བཤད་པ་ཚད་མར་མ་
སོང་བ་ནི་ཤིན་ཏུ་མི་འགལ་ལོ། ། དེས་ན་སྔོན་བྱོན་མཁས་དབང་སུ་
དང་སུ་ཡིན་ཡང་བླང་དོར་ཡོད་པའི་སྒོ་ནས་གདེང་འཇོག་ངོས་འཛིན་
ཡང་དག་བྱ་དགོས་པ་ལས། དེང་དུས་ཀྱི་འགའ་ཞིག་ལྟར་དཔྱད་པ་
སྤུ་ཙམ་མེད་པར་མཚན་སྙན་ཁོ་ན་གཏན་ཚིགས་ལ་བཀོད་ནས་གཞན་
དང་གཞན་ལ་དངོས་ཤུགས་བརྒྱུད་གསུམ་ནས་ཚིག་རྩུབ་དང་གནོད་
འཚེ་རྩོམ་པ་ནི་མཛངས་མའི་ལུགས་སུ་མ་མཐོང་ངོ༌། །
༢༢. སངས་རྒྱས་དབུ་རྒྱན་ཅན་འདི་ལོངས་སྐུའི་རྣམ་པ་ཡིན།
ལྷའི་རྣམ་པ་སོགས་མང་པོ་ཟེར་ཀྱང་ཡིན་ངེས་པ་བྱང་སེམས་ཁྱིམ་
པའི་ རྣམ་ པར་ འདུག་ སྙམ། ཞེས་ གསུངས་ པ་ དང༌། ཡང་།
དེས་ན་འགའ་ཞིག་གིས་རྗེ་བླ་མས་ཇོ་བོ་ལ་དབུ་རྒྱན་སྒྲོན་པ་འདི་སྔོན་
— 29 --



--
--
-
-
བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
མི་སྲིད་པའི་དཔེ་གསར་ཞིག་བྱས་ པར་ སེམས་པ་ནི་ཧ་ ཅང་ཡང་་་་་
མཐོང་རྒྱ་ཆུང་བའི་གཏམ་དུ་འདུག་ལ། འགའ་ཞིག་གིས་དེའི་ལན་
དུ་ཇོ་བོའི་སྐུ་འདི་ལ་བོད་དུ་དབུ་རྒྱུན་མེད་ཀྱང་། དེ་གོང་ཨོ་རྒྱན་ན་
བཞུགས་དུས་ཡོད་ཟེར་བ་ཡང་དོན་ལ་བྱུང་རྒྱལ་དུ་སྨྲས་པ་ཙམ་ཡིན་
མོད། མོ་ སྟོན་ ཕག་མགོའི་མོ་བཞིན་ཤིན་ཏུ་ཐུག་ནས་སྣང་ སྙམ།
ཞེས་གསུངས་པ་གཉིས་ནི་གོ་དགོས་པ་སྟེ། སྐུ་གང་ཞིག་ལོངས་སྐུ་
ཡིན་མིན་ངེས་པ་ལྔ་དང་ལྡན་མི་ལྡན་ནམ་མཚན་དཔེ་བརྒྱ་དང་བཅུ་
གཉིས་ཀྱིས་སྤྲས་ཡོད་མེད་ཀྱིས་འཇོག་པ་ལས་དབུ་རྒྱུན་ཡོད་མེད་ཀྱིས་
འཇོག་དགོས་པར་གཞུང་གང་ནས་ཀྱང་བཤད་མེད། ལྷའི་རྣམ་པ་
དེ་བས་ཀྱང་མིན་ཏེ། མིའི་ཤ་ཚུགས་ཀྱི་རྣམ་པ་ཡིན་པར་མངོན་
སུམ་དུ་གྲུབ་པའི་ཕྱིར། དེས་ན་རྗེ་བླ་མས་ཇོ་བོ་ལ་དབུ་རྒྱུན་སྒྲོན་པ་
ཇོ་བོ་ལོངས་སྐུར་བསྒྱུར་པ་མིན་པ་ཤེས་སླ་ཞིང་། ཁྱད་པར་དུ་
ཕྱོགས་རིས་མིག་ཅན་འགའ་ཞིག་རྗེ་བླ་མའི་མཛད་པ་དེ་ལ་ཕྲག་དོག་
གིས་སྙིང་བརླམས་ཏེ་ངན་སྨྲས་བསྙད་འདོགས་སྣ་ཚོགས་ཀྱི་ཡི་གེ་བྲིས་
ནས་སློབ་དཔོན་སངས་རྒྱས་གཉིས་པའི་གསུང་བཀའ་ཐང་ཤེལ་བྲག་
མར་བཅུག་ཡོད་པ་རྣམས་འབྲུག་རྒྱལ་དབང་ཆོས་རྗེས་བརྩམས་པའི་
《རྗེ་རྣམ་ཐར་ཆེན་མོ་ངོ་མཚར་ནོར་བུའི་ཕྲེང་བ》ན་ལུང་རིགས་ཀྱི་
དགག་བཞག་དང་བཅས་ཏེ་ཡོད་པ་ལ་བལྟས་ན་ཧ་ཅང་གསལ་ལོ། །
གཞན་ཡང་བོད་འདིར་མི་འོས་པའི་གྲུབ་མཐའི་རྩོད་གླེང་མང་
པ་དང་། སྒོས་གསར་རྙིང་གྲུབ་མཐའི་འཐེན་ཁྱེར་འདི་ལྟ་བུ་མང་
བ་དག་རང་ཅག་ཐུན་མོང་གིས་ཁས་ལེན་པའི་གཟུར་གནས་མཁས་
བ་ 30 ཡ



གཏམ་རྒྱུད་གསེར་གྱི་ཐང་མའི་ཟིན་ཐོ།
མཆོག་འདི་ལྟ་བུས་དོགས་སེལ་གནང་འདུག་ན་འགལ་བ་རྣམས་རང་
ཞིར་འགྲོ་བར་རྗེས་འཇུག་རྣམས་ཀྱིས་ཐུགས་ལ་འཛིན་པར་རིགས་སོ་
སྙམ་མོ། ། དེའི་ཕྱིར་འདི་འདྲས་མིག་བྱས་ནས་བོད་རང་གི་ཐུན་
མིན་ཤེས་རིག་གི་རྩ་ལག་གྲུབ་མཐའ་ཕན་ཚུན་དཔུང་བ་མཉམ་གཤིབ་
ཀྱིས་གཅིག་གྲོགས་གཅིག་ཏུ་འགྲོ་དགོས་པ་གལ་འགངས་ཆེ་སྙམ།
༢༣. ཇོ་བོའི་སྐུ་འདི་གཉིས་དགུང་ལོ་བརྒྱད་པ་དང་བཅུ་
གཉིས་པའི་རྣམ་པར་བྱས་ཟེར་བ་དེས་ཀྱང་དེ་བྱང་ཆུབ་སེམས་དཔའི་
གནས་ སྐབས་ ཡིན་ པས་ བྱང་ སེམས་ ཀྱི་ རྣམ་ པར་ བྱས་ སམ་ སྙམ།
དམ་པ་ཏོག་དཀར་སངས་རྒྱས་ཡིན་མིན་སོགས་ཀྱི་རྩོད་པ་བྱེད་པའི་
ལོང་དེ་རིང་མེད། ཅེས་གསུངས་པ་ཡང་གོང་ལྟར་དབུ་རྒྱུན་ཅན་གྱི་
སྐུ་དེ་རྒྱལ་བོའམ་ཁྱིམ་པའི་ཆ་བྱད་ཡིན་པར་སྟོན་པ་རབ་ཏུ་མ་བྱུང་
བའི་གནས་སྐབས་ཀྱིས་བསྒྲུབ་བཞེད་པ་ཡིན། འོན་ཀྱང་བྱང་ཆུབ་
སེམས་དཔའི་སྐབས་ལ་ཁྱིམ་པ་ཡིན་མིན་ཅི་རིགས་ཡོད་པས་གོང་གི་
ཚིག་ དེ་ རབ་ ཏུ་ མ་ བྱུང་ པའི་ སྐབས་ ལ་ གོ་ དགོས་ པའི་ ཞིབ་ ཆ་ བྱ།
གཞན་དུ་ན་བྱང་སེམས་ཡིན་ན་ཁྱིམ་པ་ཡིན་པས་ཁྱབ་པར་ཐལ་ལོ། །
དམ་པ་ཏོག་དཀར་ཞེས་པ་སངས་རྒྱས་ཀྱི་སྔོན་གྱི་སྐྱེ་བ་ཞིག་ཡིན་པར་
གྲགས་ཤིང་དེའི་དུས་སུ་དེ་སངས་རྒྱས་ཡིན་མིན་སོགས་བརྩོད་དེ་མི་
ཚེ་ཟད་པ་ལ་ཁྲེལ་གཏམ་བྱས་པ་ལགས་ཤིང༌། འདིས་རང་རེ་ལ་
ཆེས་ཁ་ཐག་རིང་བའི་སྤངས་རྟོགས་ཀྱི་ཡོན་ཏན་རྣམས་བཏང་སྙོམས་
སུ་བཞག་ནས། མིག་སྔའི་ཁེ་ཕན་ལ་ཉེ་བར་མཁོ་བའི་དངོས་ཡོད་
འཚོ་བའི་གནད་དོན་སྐོར་ལ་ཁ་ཚ་དགོས་གཏུགས་ཀྱིས་རྩོད་སྒྲུབ་བྱ་
ལས་
31



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
དགོས་པར་ཤུགས་ལ་མཛུབ་སྟོན་བྱས་སམ་སྙམ་མོ། །
༢༩. ལྷོ་བྲག་གཙུག་ལག་ཕྲེང་བས་ལུང་བསྟན་འདི་བོད་ཀྱི་
སྐོར་ཡིན་པ་ངས་གསར་དུ་ཤེས་ཀྱང༌། ཞག་བཞི་བཅུའི་རྗེས་སུ་
འགོས་ལོས་དེབ་སྔོན་དུ་བྲིས་འདུག་པ་མཐོང་ གསུངས་པ་ཡང་རེ་
འཁེང་དེ་ཙམ་མཛད་མ་དགོས་ པ་ཞིག་བྱུང་འདུག་གོ ། ཅེས་་་
གསུངས་པ་འཇམ་དཔལ་རྩ་རྒྱུད་ཀྱི་ལུང་བསྟན་རྣམས་བོད་ཀྱི་རྒྱལ་བོ་
དང༌ མཁས་ པ་ འགར་ སྦྱོར་ ཅི་ ཐུབ་ ཏུ་ དེབ་ ཐེར་ ལ་ བྲིས་ པ་ སྟེ།
གཙུག་ཕྲེང་དང་འགོས་ལོ་སོགས་ཀྱིས་རང་ཉིད་ཀྱི་དེབ་ཐེར་གྱི་རྒྱབ་
རྟེན་ལ་རྒྱུད་སོགས་སངས་རྒྱས་ཀྱི་གསུང་ལ་བཅོལ་གང་ཐུབ་བྱས་པ་
ཡང་སྐབས་དེའི་སྤྱི་ཚོགས་ནི་བསྟན་པ་དང་སྟོན་པ་ལ་མཐའ་གཅིག་
ཏུ་དད་པའི་དུས་ཡིན་པས། དེ་འདྲའི་དགོས་དབང་གིས་ཡིན་སྙམ་
སྟེ། དོན་དངོས་ལ་དེ་དག་བལ་ཡུལ་སོགས་ལུང་སྟོན་པའི་ཚིག་ཡིན་
པའི་ཕྱིར། 《གསེར་ཐང་》འདིར། དེ་བལ་ཡུལ་གྱི་སྐོར་ཡིན་མིན་ལ་
གཟུར་གནས་ཀྱི་དྲི་ཙམ་ཚོར་ བ་སུས་ཀྱང་བསྙོན་མི་ནུས། ཞེས་
གསུངས་པས་སོ། ། དོན་འདི་དག་ཐུགས་ལ་བཞག་སྟེ་མཁས་དབང་
རང་གི་ཞལ་ནས།
གསུངས་པ་རེ་ལ་དགོངས་པ་མཐའ་ཡས་ཤིང༌། །
བསམ་པ་རེ་ལ་འཆར་སྒོ་གྲངས་མེད་ཕྱིར། །
གོ་བར་དཀའ་བའི་རྡོ་རྗེའི་ཚིག་རྣམས་ལ། །
གོ་ཚད་མ་ལུས་དོན་དུ་འགྲེལ་བར་བྱ། །
ཞེས་ངེད་ཅག་ལ་གྲོས་འདེབས་ཀྱི་ཚུལ་དུ་གནང་འདུག
32 -



གཏམ་རྒྱུད་གསེར་གྱི་ཐང་མའི་ཟིན་ཐོ།
༢༥. ཁ་ཅིག་རྗེ་གཉའ་ཁྲིའི་གདུང་བཤད་པ་ན། ཀོ་ས་ལའི་
རྒྱལ་བོ་ལ་ལྔ་ཚིགས་སུ་སྐྱེས་པ་བཀྲ་མི་ཤིས་ པར་བསམས་ནས་ཚུར་
བསྐྱུར་པ་བོད་དུ་ཁྱེར་ནས་རྙེད་པ་ལ་གཉའ་ཁྲི་བཙན་པོ་ཡིན་སོགས་
བྲིས། ལར་སྤུན་ལྔ་སྐྱེས་པ་བཀྲ་མི་ཤིས་པར་བཤད་པ་འདི་བོད་ལ་
ནི་ཆེས་སྔ་བོའི་དུས་ སུ་ གྲགས་ ཤིན་ ཏུ་ཆེ་བ་ཞིག་བྱུང་ འདུག་ མོད།
གང་ལ་བལྟས་ཀྱང་ཡུལ་གཞན་དུ་སྒྲོས་ཀྱང་མེད་ལ་སྐྱ་བསངས་བུ་ལྔ་
སོགས་བཀྲ་ཤིས་པའི་ཚད་དུ་བྱེད་པ་ཡིན། རྒྱ་གར་ནས་ བོད་ལ་
གྱེན་དུ་འགྲོ་བའི་ཆུ་གཅིག་ཀྱང་མེད་པས་འདི་ཙམ་གྱི་མཐོང་རྒྱ་ཡང་
མེད་པར་ལོ་རྒྱུས་དེ་འདྲ་ཁུངས་ཆེན་དུ་བྱས་ཏེ་འོ་ཅག་ལ་སྡིགས་མོ་
བྱེད་པ་འདི་ཚོ་ད་ལྟ་ནི་ལུང་འདིའི་རྗེས་སུ་རི་བོང་ཅལ་འདྲོགས་ཀྱི་
འུར་ཤིན་ཏུ་ཆེ་བའི་དཀྱིལ་དུ་སླེབས་འདུག་པས་བདེན་པའི་རྒྱུ་མཚན་
འདིས་འགོག་ནུས་པ་ནི་ལྟ་ག་ལ་ཞིག་སྟེ། འོན་ཀྱང་ཤེས་རབ་བག་
ཙམ་ཡོད་པ་རྣམས་ལ་ངོ་སྤྲད་དོ། ། ཞེས་གསུངས་པ་སྐུ་དྲིན་ཆེ་སྟེ།
བོད་ཀྱི་ངག་རྒྱུན་དེབ་ཐེར་སོགས་ནས་གཉའ་ཁྲིའི་གདུང་རྒྱུད་རྒྱ་གར་
ལ་གཏུགས་པ་བོད་ལ་ཐུབ་པའི་བསྟན་པ་དར་བའི་དབུ་བརྩམས་ནས་
ཡོད་ཚད་རྒྱ་གར་ལ་གཏུགས་ན་གཟི་བརྗིད་ཅིག་ཏུ་སྣང་ནས་དེ་ལྟར་
བཅོས་པ་ཐེ་ཚོམ་ཅི། དེ་ཡང་བོད་ཀྱི་ལོ་རྒྱུས《ལྡེའུ་ཆོས་འབྱུང་》
ལས་རྒྱལ་བོ་དེ་བོད་རང་གི་མི་ཞིག་ཡིན་པ་གསལ་བོར་བཤད་ཀྱང་
དུས་དང་ལོ་རབས་མང་པོར་མོན་ཡུལ་རྡོར་གཅོད་ཀྱི་དཔེ་རུ་གྱུར་
སོང་ངོ་། །དོན་འདི་ལ་ང་ཚོ་ཕྱི་རབས་པ་ཕལ་ཆེར་དང་ཁྱད་པར་དུ་
ལོ་རྒྱུས་སྨྲ་བ་ཆབ་སྤེལ་ཚེ་བརྟན་ཕུན་ཚོགས་ལགས་ཀྱིས་ ཆེད་དུ་་་
- 33 ཁ་



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
《གཉའ་ཁྲི་བཙན་པོ་བོད་རང་གི་མི་ཞིག་ཡིན》ཞེས་པའི་རྩོམ་ཡིག་
སྤྲོས་པ་སོགས་ཀྱིས་རླུང་ལྟར་གྲགས་པའི་ལྷ་སྒྲུང་གི་མཇུག་ད་ལྟ་ནས་
བསྡུ་མགོ་བརྩམས་ཡོད་པས་དྲན་དབང་དགེ་ཆོས་ལགས་སྐུ་ངལ་ཡུད་
ཙམ་གསོ་བཞེས་ཞུ། །
༢༦. དེའི་ཕྱིར་རྭ་ཞེས་པ་ཁྱིམ་དང་ཁང་བའི་མིང་དུ་བྱེད་པ་
འདུག་ལ། མདོ་སྨད་ཀྱི་འབྲོག་པ་རྣམས་རེ་ནག་གི་གུར་ལ་རྭ་ཞེས་
འབོད། འགའ་ཞིག་ཏུ་རྦ་ཞེས་འབོད། རེ་གོ་ལོག་དེ་གཉིས་ཀ་
ཡང་ཡིག་གཟུགས་གཅིག་ཏུ་འདུ་བར་མངོན་ཏེ། རྭ་ལ་ཝ་ཡིག་ཆུང་
ལ་ར་ཡིག་ཆེ་བ་བྲིས། རྔ་ལ་བ་ཡིག་ཆེ་ལ་ར་ཡིག་ཆུང་བར་བྲིས་པ་
ཙམ་ཁྱད་པར་ཡིན་པས་སོ། །ཞེས་གསུངས་པ་འདིས་ང་ཚོའི་འབྲོག་
པའི་ཁྱིམ་ལ “ སྦྲ”ཞེས་འབོད་པའི་ཡི་གེ་ལ་ཞིབ་འཇུག་བྱས་པའི་་
འབྲས་བུར“རྦ”འདི་དོན་དམ་པར་བཤད་པ་ཡིན་པས། “རྭ”ཞེས་
པ་ཡང་དེའི་རིགས་འགྲོས་ཀྱིས་དེད་ན་ཡུལ་སྐད་ལ་ལར་“རུ”ཞེས་སུ་
འབོད་པ་འདི“ཨུ་ཝུའོ”ཞེས་པ་བཞིན་སོང་བ་འདྲར་གྱུར་པའང་བོད་
རང་སྐད་ན་ཤིན་ཏུ་མང་བར་སེམས་སོ། ། །
ཉ༧. ངེད་ (དགེ་ཆོས)ཀྱང་བལྟ་འདོད་ཀྱིས་མ་ཚུགས་པར་
དཔྲལ་བ་ལ་ས་དཀར་བྱུགས། མཁུར་མགོ་ལ་རས་ཀྱིས་གཡོགས་ཏེ་
བྲམ་ཟེར་བརྫུས་ནས་མུ་སྟེགས་ཀྱི་ལྷ་ཁང་འགྲོ་མི་ཉན་པ་ཐམས་ཅད་
ཀྱི་ནང་དུ་སོང་། དེ་ནས་རློམ་པ་ལྷག་པར་སྐྱེས་ཏེ་འགའ་ལ་ངེད་ཀི་
ལ་ཤ་ནས་འོངས་པའི་བྲམ་ཟེ་ཡིན་སོགས་སྨྲས་པས་ད་དུང་གུས་པ་
ལྷག་པ་ཙམ་བྱེད་ཀྱིན་འདུག དེ་མིན་རྒྱ་གར་གྱི་ལྷ་ཁང་དག་གི་རྭ་
ལས་
34
ཕ



གཏམ་རྒྱུད་གསེར་གྱི་ཐང་མའི་ཟིན་ཐོ།
བའི་ནང་དུ་ཡང་རྐང་པ་སྤོ་བའི་ཐབས་བྲལ། རིགས་ངན་གྱི་སྡེ་དེ་
ཙམ་ཞིག་དབང་ཕྱུག་དང་། ཚངས་པ་སོགས་སྐྱབས་སུ་བྱེད་པ་ལ་
ཐ་ན་རང་གི་ལྷའི་ལྷ་ཁང་ནང་དུ་ཡང་ཚེ་གང་ལ་འགྲོ་བའི་སྐལ་བ་མེད་
པས་བརྩེ་བ་ སྤངས་པའི་མུ་སྟེགས་བྲམ་ཟེའི་ཆོས་ལུགས་བྱ་བ་དེ་་་
འདྲར་སྣང་ཞེས་བཤད་པ་ནི་སྔོན་གྱི་དཔལ་ལྡན་ཆོས་ཀྱི་གྲགས་པའི་
རྣམ་ཐར་ལྷུར་དུ་བླངས་པ་ཡིན་པས་ཇི་འདྲའི་ངོ་མཚར་བའི་མཛད་
པར་མཐོང་མོད། ཡིན་ནའང་ད་ལྟའི་ཕྱི་རྒྱལ་ གྱི་མཁས་པ་ལ་ལ་
དང་བོད་ཀྱི་མཁས་བླུན་འགའ་རེས་རྐྱེན་དང་སྣེ་མོ་འདི་འདྲར་བརྟེན་
ནས་དགེ་ཆོས་ཁོང་ཕྱི་རོལ་བའི་ཆོས་ལ་ཞུགས་སོང༌། ལྟ་བ་ཡང་
འགྱུར་སོང་ཞེས་སྨྲ་བ་ནི་མཛད་པ་དེ་དག་བློ་ཡུལ་དུ་མ་འཆུན་པའི་
ལོག་གཏམ་ཁོ་ན་ལགས། རང་ཅག་གི་ཡུལ་གྲུ་འགར་ཡང་ལྷ་ཁང་
འགའ་རེར་མཇལ་བ་ལ་ཕོ་མོ་དང་མཆོག་དམན་ཕྱེ་སྟེ་འགྲོ་བ་ནི་སྙིང་
རྗེའི་བདག་ཉིད་ཅན་གྱི་བསྟན་པ་ལ་བརྩེ་བ་སྤངས་པའི་མུ་སྟེགས་
བྲམ་ཟེའི་ཆོས་ལུགས་བྱ་བས་ཤན་ཞུགས་པ་མིན་ནམ་སྙམ།
༢༨. རྐང་ལག་བཞི་ས་ལ་བཙུགས་ཏེ་སྡོད་པ་དང༌། ངག་མི་
སྨྲ་བར་རང་གི་བཤང་གཅི་ཟ་བ་དང༌། ཕུར་བུ་སྟོང་ཕྲག་གི་རྩེ་མོར་
ཉལ་བ་དང༌། ཕོ་མཚན་གྱི་རྩེ་ལ་སྒོ་ལྕགས་བརྒྱབ་ནས་འཁྲིག་པའི་
ཆོས་སྤངས་ཤེས་གཅེར་བུར་རྒྱུ་བ་སོགས་མང་། ཞེས་བཤད་པ་ནི་
ཆོས་ལུགས་གཞན་གྱི་རྨོངས་དད་བྱ་སྲོལ་མཚམས་སྦྱོར་གནང་བ་དང་
འབྲེལ་རང་ཅག་འདིར་ཡང་གཞུང་ལུགས་རྒྱ་མཚོར་ཐོས་བསམ་གྱིས་
འཇུག་པ་འདོར་བ་དང༌། སྙིང་རྗེ་དང་ལྷག་བསམ་རང་རྒྱུད་ལ་ཅི་
- 35 —



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
སྐྱེར་འབད་ངོས་གཞན་ཕན་སྒྲུབ་པ་ལ་རིང་དུ་བྲོས་ཏེ་གཅིག་པུར་ག་
ཤེད་དུ་འཁྱམ་པ་དང་། ལོ་ ཟླ་ ཕྱག་སྐོར་བཟླས་ བརྗོད་ ཁོ་ན་ལ་་་
འཐམས་པ་རྣམས་ནི་དེ་དང་མཚུངས་པ་མིན་ཡང་རང་གཞན་གྱི་ཁེ་
ཕན་བདེ་བླག་ཏུ་འགྲུབ་པའི་རྩ་བའི་རྒྱུ་རྐྱེན་མིན་པ་《 སྤྱོད་འཇུག》
སོགས་ལ་མཇལ་ན་ཤེས། དེས་ན་རྣལ་མའི་ཆོས་དང་རྨོངས་དད་ཀྱི་
དབྱེ་བ་ཕྱེད་པ་གལ་ཆེ་བར་དགོངས། །
༢༩. སའི་ངོས་འཛིན་འདི་ སོང་མཁན་དང་བསྐོར་མཁན་་
ཞིག་གིས་ཤེས་ནུས་ཀྱི། སྡེ་སྣོད་གསུམ་དང་རྒྱུད་སྡེ་བཞི་ལ་སྦྱངས་
ནས་ཅུང་འོངས་པ་ཞིག་མིན་མཆི་སྟེ། རྒྱ་གར་ལྟ་བུའི་ ཐག་རིང་
བོའི་ཡུལ་ རྣམས་ ཕར་ཞོག དཔེར་ན་ ཨ་ ཆུང་ གནམ་ རྫོང་དང་།
དན་ཏིག་གཉིས་ཀའི་བར་ན་ཉིན་ལམ་གཅིག་གཉིས་ཡོད་པས། ཨ་
མདོ་པ་སུ་ཡང་མགོ་འཁྲུགས་མི་སྲིད་མོད། འགོས་ལོ་སོགས་གནའ་
དུས་ཀྱི་དབུས་གཙང་གི་མཁས་པ་མང་པོས་གནམ་རྫོང་དན་ཏིག་ན་
ཡོད་པར་བཤད་པ་བཞིན་ནོ། ། ཞེས་གསུངས་པ་གོང་དུ་གསལ་
བཤད་བྱས་ཟིན་པ་ལྟར་དང༌། ཡང་ད་ལྟའི་དུས་འདིར་སྔོན་ལྟར་
མ་ཡིན་པར་ས་གནམ་གང་ནས་བགྲོད་ཀྱང་འགྲིམ་འགྲུལ་ ཤིན་ ཏུ་
སྟབས་བདེ་བས་དེ་འདྲ་འཕྱུགས་དགོས་པ་མེད། འོན་ཀྱང་《དེབ་
ཐེར་སྔོན་པོ》ལས་བཤད་པ་བཞིན་ཉེ་དུས་མཁས་དབང་དུང་དཀར་
རིན་པོ་ཆེའི་《དེབ་དམར་མཆན་འགྲེལ》དུའང་དེ་ལྟར་འཁོད་ཡོད་པ་
ཁུངས་མ་དག་པའི་སྐྱོན་དུ་ཤེས་ སོ། ། དེས་《 གསེར་ཐང》ལས།
ལར་ངེད་ཀྱིས་བཤད་པ་འདི་ཕལ་ཆེར་བོད་ཀྱི་བློ་ངོ་ན་རྒྱུ་ཆུང་དྲགས་
36 -



་་་གཏམ་རྒྱུད་གསེར་གྱི་ཐང་མའི་ཟིན་ཐོ།
པ་དང་ངོ་མཚར་ཉུང་དྲགས་པ་རྐྱང་དུ་སོང་བ་བདེན་མོད། ཁྱེད་
རྣམས་གནས་མཇལ་བྱེད་པ་དང་། ལོ་རྒྱུས་དཔྱོད་པ་སོགས་གང་གི་
སྐབས་སུ་ཡང་ངེད་ཀྱི་སྨྲས་པ་འདི་དག་ལ་ཆ་ཞོག་དང༌། ཅུང་ཟད་
མི་ནོར་བ་འོང་། ཞེས་གསུངས་པ་ནི་རང་བཞིན་བརྗོད་པའི་བསླབ་
བྱ་རིན་ཐང་མེད་པའོ། །
༣༠. རང་རེ་ལ་ཁྱོད་མཁའ་འགྲོ་མ་ཡིན་སྨྲས་ན་དགའ་བའི་
ཚོད་དུ་འདིར་བུད་མེད་གཅིག་ལ་ཁྱོད་ཌ་ ཀི་ནི་ཡིན་སྨྲས་ན་སྲོག་་
འདོར་བ་ཙམ་དུ་འཛིང་ངེས། རྣམ་འགྲེལ་རང་འགྲེལ་དུ་ཡང་ལུང་
བྱེད་པ་སྐྱེས་བུ་ཕུལ་བྱུང་མི་དགོས་པའི་ཚད་དུ་མཁའ་འགྲོ་མ་དང་
སྲིན་པོ་སོགས་བཀོད་པ་དེ་ཡིན། ཞེས་བཤད་པ་ནི་གསང་བའི་
སྐྱབས་ གནས་ དེ་ མ་ ཡིན་ ཏེ། དེའི་ འོག་ གི《 གསེར་ ཐང་》ན།
མཁའ་འགྲོ་ མ་ ནི་ རང་རེའི་སེམས་ལ་འཆར་ཚུལ་ དང་ཡེ་ མི་འདྲ།
བུད་མེད་ངན་སྔགས་ཤེས་ཤིང་མི་ཤ་ཟ་བ་སོགས་བྱེད་པའི་མ་རུང་
མཐར་ཐུག་ཅིག་ལ་འདོད། སྔོན་གྱི་ལོ་ཙཱ་བ་རྣམས་ཌ་ཀི་ནི་བྱ་བའི་
ཚིག་དེ་ཁྲ་མེན་མར་བསྒྱུར་ཞེས་གསལ་བ་ལྟར།) 《 སྤྱོད་འཇུག》
དུའང་། མཁའ་འགྲོ་སྲིན་པོ་ལ་སོགས་པ། །སྙིང་རྗེའི་སེམས་དང་
ལྡན་གྱུར་ཅིག །ཅེས་མཁའ་འགྲོ་ལ་སྙིང་རྗེ་ལྡན་པར་སྨོན་པ་འདིས་
དེ་ཉིད་མ་གཞི་ནས་སྙིང་རྗེ་བྲལ་བ་ཞིག་ཡིན་པ་ཤུགས་ལ་གོ་འོངས་སོ་
སྙམ། ། -
༣༡. (ཨོ་ རྒྱུན) དེང་སང་ནི་ནང་པ་ཕར་ཞོག རྒྱ་གར་
པའི་ཆོས་ལུགས་བྱེད་པ་ཡང་སྲིད་མཐའ་ཙམ་ཡིན་ཅིང་། ཡུལ་གང་
-
37
-



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
པོ་མུ་སུལ་མན་གྱི་ཆོས་ལུགས་འཛིན། ཞེས་དང་། ཡུལ་འདི་བའི་
ཁང་པ་རྣམས་འུ་ཅག་བོད་ཀྱི་གྲོང་ཁྱིམ་དང་ཤིན་ཏུ་འདྲ། འཕྲོག་
འཛིན་དང་ནང་དམེ་བྱེད་ པ་ སོགས་ ནི་ རེབ་ ཀོང་ ལས་ཉུང་ ཞིང༌།
བིས་མདོ་ལས་མང་བ་ཙམ་ཡིན། ཞེས་བཤད་ཡོད་དེ་རང་ཅག་བོད་
དང་རྒྱལ་ཁམས་གཞན་དག་ན་གསང་སྔགས་རྙིང་མའི་བསྟན་པ་འདི་
འདྲ་དར་ཡོད་ཀྱང༌། ཁུངས་གཏུགས་སའི་གདན་ས་རང་ན་ཤུལ་
མེད་དུ་ཉམས་སོང་བ་ཡིད་ཕམ་པའི་གནས་སོ། ། ངེད་ཅག་གི་ཕ་
ཡུལ་རེབ་ཀོང་མཁས་ མཆོག་ཞལ་འཚོ་བའི་སྔ་གཞུག་གི་སྐབས་སུ་
འཕྲོག་འཛིན་དང་ནང་དམེ་དེ་འདྲ་མང་ན། ད་ལྟའི་དུས་འདིར་
ཡང་ མཁའ་དབུགས་དེ་སྔར་བཞིན་ཇེ་འཐིབ་ཏུ་འགྲོ་ཀིན་འདུག་་་
བསམས་ཚེ། གནའ་བོའི་བོད་ཀྱི“ རྒན་མོ་གསེར་འཁུར”གྱི་ལོ་རྒྱུས་
རང་ལ་ཡང་ཡིད་ལ་སྨོན་པ་དབང་མེད་དུ་འཆོར་རོ། །
༣༢. མིའམ་ཅི་ལ་སོགས་པ་ཡང་དང་པོ་མིའི་ཡུལ་གྱི་ཁྱད་པར་
ཡིན་པ་ལ་ཕྱིས་ལྷ་ཡུལ་དུ་བྱས་པ་བོན་པོ་རྣམས་ཀྱི་འོལ་མ་ལུང་རིང་
ལྟར་སོང་བ་ ཡང་ མང་ བར་ སེམས་ཤིང་། ལྷ་ལས་ཕུལ་བྱུང་་་་
བསྟོད་འགྲེལ་དུ་འཇིག་རྟེན་པ་རྣམས་ས་འདི་ཙམ་ཞིག་འཇིག་རྟེན་
གསུམ་དུ་ཤེས་ཏེ་ཞེས་བཤད་ནས་གངས་ཅན་སོགས་ལྷའི་གནས་སུ་
མཛད་དོ། ། དེ་ལྟར་དྲི་ཟ། གནོད་སྦྱིན། ཀླུ། མིའམ་ཅི་ལ་
སོགས་པ་དག་ཨཱརྱ་ཎ་དང༌། ཨརྱ་དག་གི་ཁྲོད་ན་ཅི་རིགས་པར་ད་
ལྟའི་བར་རིགས་ཀྱི་མིང་དེ་ཉིད་ཀྱང་མ་དོར་བར་གནས་ཤིང་། རྩ་
བའི་ཡུལ་རྣམས་ཀྱང་ཡུལ་དབུས་དཀྱིལ་དུ་བཞག་ནས་བསམ་ཚེ་རང་
— 38 -



གཏམ་རྒྱུད་གསེར་གྱི་ཐང་མའི་ཟིན་ཐོ།
རེའི་གཏོར་མ་ཆ་གསུམ་གྱི་ཕྱོགས་སྐྱོང་གི་ས་ཆ་རྣམས་དང་འགྲིག་ལ་
ཁད་འདུག་པས། དགོད་བྲོ་བའི་ཡ་མཚན་པ་ཞིག་འདུག་གོ །
ཞེས་གསུངས་ཡོད། ཀླུ་དང་དྲི་ཟ་ལ་སོགས་པ་འདི་དག་འགྲོ་བ་
གཞན་ཞིག་མ་ཡིན་པར་མིའི་འགྲོ་བ་ཡིན་པས་ཨརྱ་ཎ་ཡི་རིགས་ཤིག་
ཏུ་བསྒྲུབས། དེས་ན་ཀླུ་སྒྲུབ་ཀླུ་ཡུལ་དུ་ཕེབས་ཏེ་ཡུམ་འབུམ་པ་
སྤྱན་དྲངས་པ་སོགས་ཀྱང་ངེད་ཅག་གི་བློར་བདེ། ཨརྱ་ཎའི་རིགས་
ནི་གདོང་ཆུང་ཞིང་དཔྲལ་ཞིང་ཕྲ་བ། སྣ་མཐོ་ཞིང་མིག་ཀོང་བ།
གཟུགས་ཆེ་ཞིང་ལུས་ལ་སྤུ་མང་དུ་སྐྱེས་པའི་མིའི་བྱེ་བྲག་ཅིག་ལ་་
འདོད། དེ་ལྟར་ན་ནུབ་ཕྱོགས་པ་རྣམས་ལ་འདིའི་རིགས་སུ་འོས་
ཤིང་འཚམས་པར་སེམས། རང་རེའི་གཏོར་མ་ཆ་གསུམ་གྱི་ཆོ་ག་ན།
འདི་ལྟར། འབྱུང་བོ་གང་དག་རི་རབ་སྟེང་གནས་དང་། །དགའ་
བའི་ཚལ་དང་ལྷ་ཡི་གནས་རྣམས་དང༌། ། ཤར་ནུབ་རི་དང་ཉི་ཟླའི་
ཁྱིམ་རྣམས་དང༌།རི་བོ་ཀུན་ལ་གང་དག་གནས་པ་དང༌། །རིན་
ཆེན་གླིང་ན་ལྷག་པར་གང་གནས་དང་། ། ཆུ་བོ་ཀུན་དང་ཆུ་བོའི་
མདོ་རྣམས་དང་། ། མཚོ་དང་རྫིང་བུ་ལྟེང་ཀ་ཆུ་ངོགས་དང་། , །
གཡའ་ཆུ་སིལ་མ་ཅན་ལ་གང་གནས་དང་། ། གྲོང་དང་ཕྱུགས་ལྷས་
གྲོང་ཁྱེར་སྟོང་བ་དང༌། །ཁང་སྟོང་དག་དང་ལྷ་ཡི་ཁང་བ་དང༌། །
གཙུག་ལག་ཁང་དང་མཆོད་རྟེན་གནས་རྣམས་དང་། ། དཀའ་ཐུབ་
གནས་དང་གླང་ཆེན་བྲེས་རྣམས་དང༌། །རྒྱལ་བོའི་དཀོར་ཁང་དག་
ནི་གང་གནས་དང་། །ལམ་སྲང་སུམ་མདོ་དང་ནི་བཞི་མདོ་དང་། །
གང་དག་ལམ་ཆེན་དང་ནི་ཤིང་གཅིག་དྲུང༌། ། དུར་ཁྲོད་ཆེན་པོ་
-- 39 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
ནགས་ཚལ་ཆེན་པོ་དང༌། ། སེང་གེ་དྲེད་དང་གཅན་གཟན་གནས་
དག་དང༌། །འབྲོག་ཆེན་འཇིགས་སུ་རུང་བར་གང་གནས་དང༌། །
གང་དག་གླིང་མཆོག་དག་ན་གནས་པ་དང༌། ། ལྷུན་པོ་དུར་ཁྲོད་
དག་ན་གནས་པ་རྣམས། ། རབ་ཏུ་དགྱེས་ཤིང་མགུ་བར་གྱུར་ནས་
སུ། ་། ཕྲེང་བ་མེ་ཏོག་དྲི་དང་བདུག་པར་བཅས། ： ། བསྟོད་དང་
གཏོར་མ་མར་མེ་གུས་འབུལ་ན། །འདི་དག་བཏུང་ཞིང་ལེགས་པར་
གསོལ་ ནས་ཀྱང༌། ། བདག་གི་ལས་ཀྱི་འབྲས་བུ་མཆིས་པར་་་་་
མཛོད། །ཅེས་གསལ་ལོ། །
༣༣. དེ་ལྟར་གླིང་བཞི་ག་ཕྱོགས་ཀྱང་མ་འཛོལ་བར་རྒྱ་གར་
རང་དུ་ཆ་ཚང་ཞིག་བྱུང་བ་ངོ་མི་མཚར་རམ། འདི་དེ་རིང་གི་བར་
དུ་རྒྱ་བོད་ཀྱི་མི་སུ་ལ་ཡང་སྣང་བ་མ་བྱུང་འདུག་གོ །ཅེས་པ་ལྟར་ན་
རང་རེའི་མངོན་པ་ལས་ གསུངས་པའི་འཇིག་རྟེན་ཆགས་ཚུལ་ ་་་
བསྐྱེད་དེ་བསམ་བློ་མི་གཏོང་བར་རྒྱ་གར་ཡུལ་གྲུ་ཁོ་ན་ན་རང་རང་གི་
སའི་དབྱིབས་དང་ཐ་སྙད་རྣམས་གྲ་མ་ཆག་པར་རང་སོར་ཡོད་པ་ལ་
སུ་ཞིག་ཡ་མི་མཚན། ་འདིས་བ་ལང་སྤྱོད་དང་སྒྲ་མི་སྙན་སོགས་ལ་
ཁྱད་མཚར་གླེང་བ་དག་ཀྱང་སྒྲུང་གཏམ་དུ་གྲུབ་པར་སོང་བ་གོ་བར་
འདུག འདི་འདྲའི་གསར་བཤད་མཁས་པ་འདི་ལས་གཞན་ སུ་་
ཞིག་གིས་སྨྲ་བར་སྤོབས།།
༣༤. འདི་དག་བསམ་ཚེ་ཡིག་རིགས་དྲུག་ཅུ་རྩ་བཞིའི་ནང་དུ་
ཡུལ་གྲུ་མི་འདྲ་བ་དུ་མའི་ཡི་གེ་བགྲང་བའི་ཁྲོད་ན། ལྷ་དང༌། ཀླུ་
དང༌། གནོད་སྦྱིན། དྲི་ཟ། མིའམ་ཅི། ལུས་འཕགས། བ་
4O -



གསེར་གྱི་ཐང་མའི་ཟིན་ཐོ།
ལང་སྤྱོད། སྒྲ་མི་སྙན་ལ་སོགས་པའི་ཡི་གེ་བགྲང་བ་དེ་ཡང་རྒྱ་གར་
ན་སྔོན་དར་བའི་ཡུལ་གྲུ་དེ་སྐདོ་བྱ་བ་དག་གི་ཡི་གེ་མི་འདྲ་བ་རྣམས་
ཡིན་སྙམ། ཞེས་བཤད་པའང་གོང་ལྟར་ཀླུ་སོགས་མིའི་རིགས་ཡིན་
ན་དེ་དག་གི་ཡི་གེ་དག་ཀྱང་འཇིག་རྟེན་གཞན་ཞིག་གི་མིན་པར་ད་
ལྟའི་ཡིག་རིགས་འགའ་ཡིན་པར་རྗེས་སུ་དཔོགས་སོ། ། ལེགས་སྦྱར་
གྱི་ཡི་གེ་ལ་ལྷའི་སྐད་དམ་ཡི་གེ་ཟེར་བའང་མིའི་རིགས་བཟང་ཤོས་
ཤིག་གི་ཡི་གེའི་མིང་ལོས་ཡིན་སྙམ་པའང་ཁོ་བོས་སེམས་སོ། ། ། །
་༣༥. ད་དུང་ཡང་རིགས་ངན་རྣམས་ཁྱིམ་དུ་འོང་མི་འཇུག་པ་
དང༌། ལྷ་ཁང་དུ་མི་གཏོང་བ་སོགས་མ་རབས་སམ། མ་རབས་ཀྱི་
ལུགས་དེ་གནས་བཞིན་པའོ། ། ཞེས་བཤད་པ་ནི་རྒྱ་གར་དུ་སྔོན་
བྲམ་ཟེའི་ཆོས་ལུགས་དར་བས། དེས་མི་རྣམས་ལ་མཆོག་དམན་གྱི་
རིགས་ཕྱེ་ནས་རིགས་དམན་རྣམས་ལ་མཐོང་ཆུང་བརྙས་དམོད་བྱེད་
པའི་ གནས་ སུ་ བསྐྱ་ལ། བོད་ འདིར་ ཡང་ དེའི་ ཤན་ ཞུགས་ ཏེ།
མགར་ བཟོ་ བ། ལྷམ་ འདེབས་ པ། རི་ དྭགས་ པ། ་ཤན་ པ།
ཤིང་བཟོ་སོགས་ཐ་ཤལ་དུ་བརྩི་ཞིང་ཁྱད་པར་དུ་མིའི་རིགས་འགའ་
ཞིག་བྱིས་པ་བཙའ་དུས། བེའུ་བཙའ་དུས། ཟས་ལེགས་ལས་
དུས་སོགས་དོན་ཆེན་བསྒྲུབ་དུས་ནང་དུ་བཏུད་དུ་མི་འཇུག་པ་ད་
ལྟའི་དུས་སུ་གནས་ཤིང༌། གཞན་ཡང་ཁྱིམ་གྱི་མར་ཕྱུར་དང་འབྲུ་
རིགས་སྟེང་ལ་ཟོར་བ་དང་གྲི་སོགས་བཞག་ནས་གནོད་པ་དེ ( འགོ་
བའི་ལྷ་དང་ཐེའུ་རང་དང་) ཟློག་ཐབས་བྱེད་པ་ཡིན། ། དགོད་བྲོ་བ་
འབྱུང་ཡང་ཞིབ་ཏུ་བསམས་ན་རིམ་བཞིན་ཤན་ཞུགས་པའི་ལོ་རྒྱུས་ཀྱི་
༤ 11



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
ངང་ཚུལ་ཞིག་ལས་མ་འདས་སྙམ།
༣༦. དྲི་མེད་འོད(རྒྱལ་བོ་ཟླ་བཟང་གིས་མཛད་པའི་དུས་
འཁོར་རྩ་རྒྱུད་ཀྱི་འགྲེལ་བ་ཡིན)དུ་དྲང་སྲོང་གདུག་པ་དག་གིས་རིག་
བྱེད་ཀྱི་ཆོས་ནི་ཕུ་བོ་དང་། ཐམས་ཅད་མཁྱེན་པའི་ཆོས་ནི་ནུ་བོ་
ཡིན་ ཞེས་ བརྗོད་ གསུངས་ པའི་ ཕུ་ བོའི་ཆོས་ནི་འདི་ དག་ ཡིན་ལ།
སངས་རྒྱས་དང་ཀླུ་སྒྲུབ་ཀྱི་ལྟ་བ་ནི་ཟུར་པ་ཅི་ཡང་མ་ཡིན་གྱི་ཁོ་བོ་
ཅག་གི་ ཨུ་བ་ནི་ ཤ་དའི་ཆ་ཤས་འགའ་ཞིག་ཅུང་ཟད་བསྒྱུར་ནས་་
བཤད་པ་ཙམ་ཡིན་ནོ། ། བྱ་བ་འདི་དེང་སང་བར་བྲམ་ཟེ་རྣམས་ཁ་
གདངས་ཏེ་སྨྲ་བ་ཡིན་ནོ། ། ཞེས་གསུངས་པ་ནི་སྟོན་པ་གཅིག་གི་
རྗེས་འཇུག་རྣམས་ལྟ་ཅི། ཕྱི་རོལ་མུ་སྟེགས་ཀྱི་གྲུབ་མཐའ་ལའང་
སྡང་བར་བྱ་མི་རིགས་ཏེ། ཕུ་ནུའི་འབྲེལ་བ་ཡོད་པའི་ཕྱིར་རོ། །
སྔོན་གྱི་བྲམ་ཟེའི་ཆོས་ལུགས་འདོར་ལེན་བྱས་ནས་ལེགས་ཆ་རྣམས་
རྨང་གཞི་བྱས་ཏེ་ཐུབ་པའི་བསྟན་པ་གསར་གཏོད་མཛད་པ་ཡིན་
ཞིང༌། དེའི་ཕྱིར་རྗེས་འཇུག་ཀླུ་སྒྲུབ་ཡབ་སྲས་ཀྱི་གཞུང་རྣམས་ཀྱང་
དེ་མཚུངས་ཡིན་པ་གཞིར་བྱས། ཆ་ཚང་ཞིང་ཡང་དག་པའི་ལམ་གྱི་
སྲོལ་ཕྱེ་ཡོད་པ་ལགས། དེས་ན་དེ་དག་གི་འགལ་མཚམས་དང་དབྱེ་
བ་ཕྱེད་དཀའ་བས་སྟོན་པས་ཀྱང་ཤཱ་རིའི་བུ་མ་གཏོགས་མུ་སྟེགས་ཀྱི་
གཞུང་ལ་བལྟ་མི་རུང་བའི་བཅས་པ་མཛད་དགོས་བྱུང་ཡོད་པ་ཡིན། །
༢༧. གཅེར་བུ་རྣམས་ན་རེ། རྒྱལ་བ་དམ་པ་ནི་གོ་ཏ་མའི་
སྔོན་དུ་འཁྲུངས་པས་ཁྱེད་ཅག་གིས་ཁོ་ཅག་གི་ལུང་བརྐུས་པ་ཡིན་ནོ་
ཞེས་ཟེར་ཀྱང་ལུང་ཡི་གེར་བྲིས་པ་ཁོང་ཅག་འཕྱི་བ་འདི་རྒྱལ་རབས་
- 42 -



གཏམ་རྒྱུད་གསེར་གྱི་ཐང་མའི་ཟིན་ཐོ།
ཀྱི་སྐད་ཡིན་ཞིང་རྒྱུ་མཚན་དུ་མ་ཡོད་པས། དེའི་སྔོན་ནས་བྲིས་
ཡོད་པའི་སངས་རྒྱས་པའི་ལུང་ལ་ཁོང་རྣམས་ལད་མོ་བྱས་པར་ཐེ་
ཚོམ་མེད་དོ། ། ཞེས་གསུངས་པ་དང་མཚུངས་པར་ངེད་ཅག་བོད་
ལུང་བ་ནའང་འདི་འདྲ་བའི་སྔ་གཞུག་གི་ལུང་རྩོད་པའི་གྲུབ་མཐའི་
འཐེན་ཁྱེར་མང་བ་བསམས་ན་ཤིན་ཏུ་དགོད་བྲོ་ཞིང་ཡིད་ཕམ་པའི་
གནས་སོ། །
༣༨. རང་རེའི་སྒྲུང་ཡིག་ཆེན་པོ་ལ་བལྟས་ནས་གེ་སར་འདི་
འདྲ་ཞིག་ཡིན་ནོ་ཞེས་ཐག་ཆོད་མི་ནུས་སུ་ཆུག་ཀྱང་། རྩོམ་པ་པོ་
ཁམས་དང་། ཨ་མདོའི་འབྲོག་པ་དེ་ཚོའི་སྐད་ལུགས་འདི་འདྲ་རེད།
སྤྱོད་ལམ་དང༌། བཟའ་བཏུང་འདི་འདྲ་རེད། བསམ་བློ་འདི་
འདྲ་རེད་སོགས་ལེགས་པར་གོ་ནུས་པ་ཡིན་ནོ། ། ཞེས་གསུངས་པ་
ནི་མཁས་དབང་རང་གི་རྨ་མེད་ཉམས་མྱོང་ངེད་ཅག་རྗེས་འཇུག་དག་
ལ་སྩལ་བའི་མན་ངག་སྟེ། རྩོམ་གྱི་བརྗོད་བྱ་དང་རྗོད་བྱེད་མཆོག་
དམན་གང་ཡིན་ཀྱང་དེའི་ཟུར་སོགས་ན་གོ་རྒྱུ་དང་དཔྱད་རྒྱུ་གཞན་
ཡོད་པའི་ཕྱིར། དོན་འདི་ལ་《གསེར་ཐང་》ན། དེའི་ཕྱིར་ཤེས་
རབ་ཡོད་ན་ཕྱོགས་གང་ནས་ཀྱང་གནད་ཆེན་པོ་རེ་རྙེད་ནུས་པས།
ཧྲིལ་གྱིས་འདོར་བ་དང་། ཧྲིལ་གྱིས་ལེན་པ་འདི་གཉིས་ཀ་ཡང་
རྣམ་དཔྱོད་ཀྱི་ལམ་མ་ཡིན་ནོ་ཞེས་ཤེས་པར་བྱའོ། ། ཞེས་པ་ལྟར་སྐྱེ་
བོ་སུ་དང་སུ་ཡིན་ཀྱང་དེ་ལ་ལེགས་སྐྱོན་གཉིས་ཀའི་ཆ་ཕལ་ཆེར་འོང་
བ་སྲིད་པས། སྐྱོན་གྱི་ཆ་ཞིག་རྒྱུ་མཚན་དུ་བྱས་ནས་མཐའ་གཅིག་
ཏུ་ངན་པར་བརྩི་བ་དང་། ཡོན་ཏན་གྱི་ཆ་ཞིག་སྒྲུབ་བྱེད་དུ་བཟུང་
-- 43 མ་



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
ནས་དེས་བཤད་ཚད་ལེགས་བཤད་དུ་འཛིན་པར་མི་རུང་བས་མཐའ་
དེ་གཉིས་ཅི་རིགས་ལ་ལྷུང་བ་ངེད་ཅག་གི་གཤིས་ལ་གྲུབ་འདུག་པ་
ཕངས། །
༣༩. རྒྱ་གར་རྒན་པོ་དེ་རྣམས་རྒྱ་ནག་དང་། ཏ་ཟིག་སོགས་
ལས་སྨོས་ཅི་དགོས། བོད་ལས་ཀྱང་ཅུང་ངན་ཏེ། བོད་རྣམས་
གཉའ་ཁྲི་བཙན་པོ་ནས་མངའ་རིས་ཆོས་རྒྱལ་ཡབ་སྲས་ཀྱི་བར་སྒྲོ་
འདོགས་ཅི་རིགས་པར་བསྲེས་སུ་ཟད་མོད། རྒྱལ་རབས་ཀྱི་མིང་
བཏུ་ནུས་པ་ཙམ་ཡོད་པ་ཡིན། ཞེས་གསུངས་པ་ནི་རང་ཅག་བོད་
འདི་རྒྱ་ནག་དང་ཏ་ཟིག་ལྟ་བུ་མིན་ཀྱང་རྒྱ་གར་རང་ལ་རྒྱལ་རབས་
བརྩི་རྒྱུ་མེད་པ་ལས་ཅུང་ཟད་ངོམ་ཆོག་ཆོག་ཡིན་པ་གསལ་བཤད་
བྱས་འདུག་གོ ། །
༤༠. དཔྱད་པ་གསུམ་གྱིས་དག་ཚུལ་སོགས་ཀྱང་རང་མྱོང་ལ་
སྦྱར་ན་ཤིན་ཏུ་དཀའ་ཞེས་གསུངས་པ་ནི། བོད་ ཀྱི་ཚད་མ་པ་་་
རྣམས་ཀྱིས། དཔྱད་པ་གསུམ་གྱིས་དག་ཚུལ་ལ། མངོན་སུམ་གྱི་
ཚད་མ་དང་རྗེས་སུ་དཔག་པའི་ཚད་མ། རང་ཚིག་སྔ་ཕྱི་འགལ་བ་
སོགས་དང་གསུམ་གྱིས་གནོད་པ་མེད་པ་ལ་བྱ། སྦྱིན་པས་ལོངས་
སྤྱོད་ ཁྲིམས་ཀྱིས་བདེ། ། ཞེས་པའི་ལུང་ཆོས་ཅན། དཔྱད་པ་
གསུམ་ གྱིས་དག་ སྟེ། ཁྱོད་ཀྱི་བརྗོད་བྱ་ལ་མཐོང་བ་མངོན་ གྱུར་
འཇལ་བའི་མངོན་སུམ་ཚད་མས་ཀྱང་གནོད་པ་མེད། མ་མཐོང་བ་
ལྐོག་ གྱུར་ འཇལ་ བའི་ རྗེས་ དཔག་ ཚད་ མས་ ཀྱང༌ གནོད་ པ་ མེད།
རང་ཚིག་འགལ་བ་སོགས་ཀྱིས་ཀྱང་གནོད་པ་མེད་པའི་ལུང་ཡིན་པའི་
ཁཡ 44 --



གཏམ་རྒྱུད་གསེར་གྱི་ཐང་མའི་ཟིན་ཐོ།
ཕྱིར། ཞེས་བཤད་པ་ལ། སྟོན་པ་གཞན་གྱིས། བདེན་བཞི་མི་
རྟག་སོགས་སངས་རྒྱས་ཀྱི་གསུང་དང་མཐུན་པར་བྱས་ཚེ། གནས་
དང་པོ་གཉིས་ཀྱི་དཔྱད་པ་དག་ལ་གནས་ གསུམ་པ་བསྟན་པའི་ཆ་
ལའང་ཚིག་སྔ་ཕྱི་མི་འགལ་བ་ཙམ་བྱ་དཀའ་བ་ཡིན་པས་སོ།། །།
༩༡. དེ་ལྟར་( སྟོན་པ)དགུང་ལོ་ཉེར་དགུའི་བར་ཁབ་ཏུ་
བཞུགས་ཤིང༌། དེ་ནས་མངོན་པར་བྱུང༌། འབྱོན་ཁར་གྲགས་
འཛིན་མའི་པང་བར་སྒྲ་གཅན་འཛིན་བཟུང་སྟེ་གཉིད་ལོག་པར་་་་
གཟིགས་ནས་ཐུགས་འཕྲང་། དེ་ལན་གཉིས་གསུམ་གྱི་བར་དུ་སླར་
གཟིགས་པ་སོགས་ཀྱང་བཤད། ཅེས་པའི་བཤད་ཚུལ་འདི་བོད་
འདིར་གྲགས་པ་དང་འགལ་ནའང༌། ཆོས་ཉིད་ཀྱི་ཚུལ་དང་མཐུན་
པ་སྟེ། སྲས་སྒྲ་གཅན་འཛིན་ཡུམ་གྱི་མངལ་ནས་ལོ་དྲུག་ལ་བཞུགས་
ནས་མཐར་སྟོན་པ་སངས་རྒྱས་དུས་འཁྲུངས་པར་བཤད་པ་སུ་ཞིག་
ཡིན་ཀྱང་བློས་འཆུན་དཀའ་ཡང་དེ་ལ་དཔྱད་སྒོ་འདོན་མཁན་སྲིད་
མཐའ་ཙམ་ཡིན། འདི་ལ་ལུང་བཙན་པོའི་སྒྲུབ་བྱེད་ཀྱང་ཡོད་དེ།
སློབ་དཔོན་རྟ་དབྱངས་ཀྱིས།
དེ་ནས་དུས་ཀྱིས་མཛེས་པའི་འོ་འཛིན་ཅན། །
་བཟང་བོའི་གྲགས་པ་འཛིན་པའི་གྲགས་འཛིན་མ། །།
ཟླ་བའི་གདོང་ཅན་ཟས་གཙང་རིགས་ཀྱི་སྲས། །
སྒྲ་གཅན་འཛིན་ཅེས་བྱ་བ་སྐྱེས་པར་གྱུར། །
ཅེས་དང༌། བཀའ་ཐང་དུ། སྒྲ་གཅན་འཛིན་འཁྲུངས་ མཆོད་་
རྟེན་རྣམ་དག་ལ། །གུས་པས་བཏུད་ནས་རང་གི་དབུ་སྐྲ་བཅད། །
ག
45 ཡས་



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
ཅེས་བོད་ལ་མ་གྲགས་པའི་སྒྲོས་འདི་ སྔར་ནས་བྱུང་ཡོད་ཀྱང་ སུ་་་
ལའང་སྣང་དོགསཙམ་ཡང་ཤར་མ་ཐུབ་པ་ཕངས་སོ། །
༩༢. མུ་སྟེགས་བྱ་བ་ཡང་ཐོག་མར་སྡེ་འདི་ཙམ་(གཅེར་བུ་
བ་)གྱི་མིང་དུ་མངོན་ཅིང་། དེ་ལ་རང་རེས་ལྟ་ངན་གྱི་མཐའ་ལ་
སྟེགས་འཆའ་བ་ཞེས་སྒྲ་བཤད་ངན་པ་བྱས་ཀྱང་། སྒྲ་སྦྱོར་བམ་
གཉིས་སུ་དང་། ཁྱད་པར་འཕགས་བསྟོད་ཀྱི་འགྲེལ་བར་ཐར་བའི་
མཚོ་ འགྲམ་ དུ་ བརྟེན་ པ་ སོགས་ དོན་ བཟང་ བོ་ ཞིག་ བྱས་ ཤིང་།
གཅེར་བུ་བ་རྣམས་ཀྱང་ཁོང་ཅག་གི་སྟོན་པ་ལ་མུ་སྟེགས་བྱེད་པ་ཆེན་
པོ་སོགས་སུ་འབོད། ཅེས་གསུངས་པ་ནི་རང་རེའི་གཞུང་ལུགས་
《གྲུབ་མཐའ་ཆེན་མོ》སོགས་ན་མུ་སྟེགས་ཞེས་པ་ལ་སྒྲ་བཤད་ངན་པ་
བྱས་ཏེ་བཀྲལ་བ་བཤད་པའི་ཡན་ལག་ ཏུ་རུང་མོད། འོན་ཀྱང་
མཐའ་གཅིག་ཏུ། 《གྲུབ་མཐའ་རིན་ཆེན་ཕྲེང་བ》ལས། ལྟ་བ་
ངན་པའི་མུ་ལ་སྟེགས་འཆའ་བའི། །ཕྱི་རོལ་གྲུབ་མཐའི་རང་བཞིན་
མ་ལུས་པ། །ལེགས་པར་ཤེས་ཏེ་སྤོང་བར་བྱེད་པ་ནི། །ཐར་བའི་
གྲོང་དུ་འཇུག་པའི་ཐེམ་སྐས་སོ། ། ཞེས་དབྱངས་རྟ་ལ་གྱེར་བཞིན་
ཀློག་པ་ཡང་བསམ་པར་བྱ་བ་ཁོ་ནའོ། ། སྒྲ་བཤད་པ་འདི་དུས་ཕྱིས་
ཙ་ན་བྱུང་བ་ལས་རྗེ་ཡབ་སྲས་སོགས་ཀྱི་གསུང་ན་དེ་འདྲའི་སྒྲ་བཤད་
པ་མི་སྣང་ངོ༌། ། །
༩༣. ཛམྦུའི་སྡོང་བོ་ནི་ཐོག་ཚད་གཉིས་གསུམ་ཙམ་ལོ་མ་སྟུག་
ཅིང་། ཡལ་ ག་འཐོར་ཏེ་ མ་ གྱེས་ པར་ ཚོམ་བུའི་ཚུལ་ དུ་ ཆགས།
དེའི་འབྲས་བུ་བོད་དབུས་གཙང་ན་ཀུ་ཤུ་ཟེར་ཞིང་། ཨ་མདོ་་་
ལ– 46 -



གཏམ་རྒྱུད་གསེར་གྱི་ཐང་མའི་ཟིན་ཐོ།
རྣམས་ཆང་བ་ལིར་འབོད་པ་དེ་འཁྲུལ་མེད་རང་དུ་འདུག དེས་ན་
འཛམྦུའི་སྡོང་བོ་ཆང་བ་ལིའི་སྡོང་པོ་དང་རྒྱུ་ཤུག་ཙོལ་རིར་སོང་བ་དེ་
སྟབས་ལེགས་ཚད་དུ་སྣང་། ཞེས་གསུངས་པ་རང་རེའི་རྒན་པོ་ཨུ་
ཚུགས་ཅན་ཞིག་ལ། འུ་ཅག་གི་ཆང་བ་ལིའི་སྡོང་པོ་ཤིང་ཛམྦུ་བྲིཀྵ་
རེད་ཟེར་ན་རྣ་བར་འགྲོ་དཀའ། རྒྱུ་མཚན་ནི་ཤིན་ཏུ་ལྐོག་གྱུར་གྱི་
ཆོས་གང་ཡིན་ཧ་ཅང་ཡ་མཚན་པ་ཞིག་ལ་བརྩི་རུ་འདུག་པ་ངེད་ཅག་
གི་སྲོལ་དུ་འདུག རྒྱ་ཤུག་ཀྱང་ཤུག་པའི་རིགས་ཤིག་ཡིན་ཟེར་བ་
སོགས《ལམ་རིམ་བརྡ་བཀྲོལ》དུ་འདོད་ཚུལ་མང་བ་དང་ཕྱིས་ཀྱི་བོད་
མཁས་པ་རེ་འགས་ཙོ་རིལ་ལ་བཤད་པ་བྱུང་ཡོད། །
༩༤. སྲིན་བུ་པདྨ་དང་པད་པ་གཉིས་ ཀ་ གཅིག་ཡིན་ཞིང༌།
མོན་པ་རྣམས་བེད་པར་འབོད། འདིས་མཚོན་ནས་མཐའ་རྟེན་གྱི་
བ་ཡིག་མར་སོང་བ་རང་རེའི་སྐད་ལ་ཤིན་ཏུ་མང༌། རྒྱུ་མཚམས་ཀྱི་
ནགས་ཚལ་དག་ན་མཆིས། འབུ་ཕྲ་ལ་འཕོང་ཆེ་བ་སོར་གང་དོ་
ཙམ་པ་ཞིག་སྣང༌། ཁྲག་ གི་དྲི་ཚོར་བ་དང་ལུས་ལ་འབྱར་ཡོང་།
ཁྲག་འཐུང་མཁན་ལ་ཁོ་ལས་མཁས་པ་མེད། མིག་གིས་མ་མཐོང་ན་
རང་རེའི་ལུས་ལ་འབྱར་ནས་ཁྲག་འགྲངས་ཚད་འཐུང་ཡང་ད་དུང་མི་
ཚོར། ཞེས་བཤད་པ་བཞིན་མིང་ཚིག་མང་པོ་ཞིག་གི་མཐའ་རྟེན་ཏེ་
རྗེས་འཇུག་བ་ཡིག་མ་ཡིག་ཏུ་སོང་བ་དཔེར་ན། བར་བ་ལ་བར་མ།
ཆེ་བོ་ལ་ཆེ་མོ་ཟེར་བ་སོགས་ཧ་ཅང་མང༌། སྲིན་བུ་དེ་ཡང་རང་ཅག་
རེབ་ཀོང་གིས། འབུ་ཡི་དྭགས། ཨ་ང་ཙི། རྒྱའི་བོན་ཙི(#
7)རུ་འབོད་པའི་རིགས་ཤིག་ཡིན་སྙམ། ས་སྒང་གི་མཐོ་དམའི་
47 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས། -
ཁྱད་ཀྱིས་ཆེ་ཆུང་མི་འདྲ་བ་དང༌། མཚན་མོ་གཉིད་ལ་ཡུར་ཡོད་
མེད་རྣ་རྩར་“ཝུན་ཝུན”ཞེས་བསྒྲགས་ནས་བརྟགས་ཏེ་གཉིད་ནས་
འདུག་ཚེ་མིའི་ལུས་སྟེང་གི་ཁྲག་འཐུང་ལ། དེའི་སྐབས་སུ་ཅི་ཡང་
མི་ཚོར་བས་དོགས་ཟོན་བྱེད་པ་དཀའ་བས། ཤེས་རབ་བརྒྱ་བ་ལས།
སྲིན་བུ་པདྨ་ཟོན་ཅན་ལུས། ། ཁྲག་འཐུང་བཞིན་དུ་མི་མཐོང་ངོ༌། །
ཞེས་གསུངས་པ་ཡིན་ནོ། །་་
༩༥. སྒྲ་གཅན་གྱི་ མགོ་ དང༌། མཆིག་གུའི་ལུས་བྱ་བ་ནི།
ཁྱབ་འཇུག་གི་འཁོར་ལོས་སྒྲ་གཅན་དུམ་བུ་གཉིས་སུ་བཅད་པའི་མགོ་
ནི་ར་ཧུ་སྟེ་སྒྲ་གཅན་དང༌། ལུས་ནི་ཀེ་ཏུ་བྱ་བ་རྒྱལ་མཚན་གྱི་མིང་
ངམ་དུ་བ་མཇུག་རིང་ལ་གྲགས་མོད། འདི་མཆིག་གུར་བསྒྱུར་བར་
སེམས། ཞེས་དང་། དེས་ན་སྒྲ་གཅན་གྱི་གཟུགས་ནི་མགོ་ཙམ་
ལས་མེད་ཅིང༌། ཀེ་ཏུ་ཡང་ལུས་ལས་ལོགས་སུ་མེད་པས་དེ་གཉིས་
ཐ་དད་མེད་པའི་དཔེར་སྦྱོར་བ་ཡིན། ཞེས་གསུངས་པ་ནི་རང་རེའི་
བོད་ཀྱི་《དྲང་ངེས་རྣམ་འབྱེད་ཀྱི་གཞུང་》ན་ཐ་སྙད་དེ་དག་འདུག་པ་
འགྲེལ་བཤད་མཁན་པོ་འགའ་ཞིག་ཚིག་གི་རི་མོ་ཟ་འོག་ལྟར་མི་འདྲ་
བ་དུ་མ་བྱུང་བ་ལ་དོགས་པ་མཐའ་ཆོད་པར་བཅད་པའོ། །
༩༦. ལྡེབ་འཁྲུག་དོགས་མེད་པས་རྒྱ་དཔེ་ཕལ་ཆེར་ལ་ཁ་ཡིག་
གམ་ལྡེབ་གྲངས་མང་དུ་བཀོད་པ་དེ་ཡིན། ལྡེབ་རེ་བཞིན་ཨི་ཁུང་
ཕུག་པ་སྟེ། རང་རེའི་བོད་ཀྱི་དཔེ་རྙིང་རྣམས་ལ་ཡང་འདུག་ཅིང༌།
དུས་ཕྱིས་བར་དུ་མཚལ་གྱི་གོར་ཐིག་ཆེན་པོ་གཉིས་ཨི་ཁུང་གི་ཐད་དུ་
བྲིས་ནས་སྣང༌། དེ་ནས་སྒོར་ཐིག་དེ་སྟོང་བར་སྣང་བས་ནང་དུ་སྐུ་
-- 48 -



གཏམ་རྒྱུད་གསེར་གྱི་ཐང་མའི་ཟིན་ཐོ།
བརྙན་རེ་བྲི་བའི་སྲོལ་ད་ལྟའི་བར་རེབ་ ཀོང་གི་དོར་རྡོ་རྣམས་ཀྱི་་
བརྒྱད་སྟོང་དཔར་མ་སོགས་ལ་འདུག་པ་དེ་ཡིན། ཞེས་བཤད་པ་
འདིས་བོད་ལ་ཆོས་དཔེ་རིམ་གྱིས་དར་ཚུལ་གསལ་བཤད་བྱས་པ་སྟེ།
དེ་དག་ཉམས་མྱོང་རིམ་པར་བརྒྱུད་པ་ལས་བྱུང་ན་ངེད་ ཅག་ བོད་
འགའ་ཞིག་རྙིང་བ་མཁྲེགས་བཟུང་གིས་དེང་སང་གི་འཕྲུལ་པར་ལ་
བཏབ་པའི་དཔེ་ཆ་བརྒྱད་སྟོང་བ་ཡིན་ཀྱང་ཆོས་སུ་མི་བརྩི། མཆོད་
ཡུལ་དུ་མི་འཇོག སྣ་རིང་དང་མགོ་བཙེམ་ཞེས་ཐ་སྙད་བཏགས་
ནས་མཆོག་དམན་འབྱེད། རང་ཉིད་ད་དུང་ཆོས་པར་ཁས་འཆེ།
སྐྱབས་ འགྲོའི་ བསླབ་ བྱ་ ལ་ འགལ་ བཞིན་ པ་ ཡང་ གང་ ནས་ ཤེས།
ངའི་བསམ་ཚོད་ལ་ཆོས་ཞེས་པ་རིགས་པས་འགྲུབ་པ་ལས་རྙིང་ཞེན་
དང་ཨུ་ཚུགས་ཀྱིས་གྲུབ་པ་ཞིག་བྱུང་ནས་མིན་སྙམ། །
ཡིད་ཀྱི་དཀྱིལ་ན་ལྷག་བསམ་རྩི་བྲལ་ཏེ། །
བཟླས་བརྗོད་ཆོས་ཀྱི་ཟོལ་ལ་བརྒྱ་གནས་ཀྱང་། །
འཇམ་དཔལ་སྙིང་བོའི་ཞལ་རས་འཛུམ་ཕྲེང་དེ། ། །
བརྩེ་ཆེན་མེ་ཏོག་དགོད་ལ་ཅིས་མི་གཡོ། །
༧. སྡེ་སྣོད་གསུམ་ངོས་འཛིན་གྱི་འགྱུར་ཕྱག་དགོས་པ་འདི་
ཆོས་རྒྱལ་གྱི་བཀའ་བཅད་ཡིན་ཟེར་མོད། རྒྱ་དཔེ་ཐམས་ཅད་ཀྱི་
མགོ་ལ་ཡང་སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་
ཕྱག་འཚལ་ལོ་དང༌། འཇམ་དཔལ་ གཞོན་ནུར་ གྱུར་ པ་ ལ་ ཕྱག་་
འཚལ་ལོ་ སོགས་ རྒྱ་ཡིག་རང་ལ་བྲིས་ སྣང་ཞིང་། གཤེད་དམར་་
སོགས་ཀྱི་རྒྱུད་དང་གཞན་ཡང་བོད་དུ་བསྒྱུར་ཟིན་པ་ཇི་སྙེད་ཅིག་གི་
ཡག 49 -



R
བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
ཕྱི་མོའི་རྒྱ་དཔེ་ངོར་སོགས་ན་བཞུགས་པ་ལ་ཡང༌། རྡོ་རྗེ་མཁའ་
འགྲོ་ལ་ཕྱག་འཚལ་ལོ་སོགས་བོད་སྐད་ལ་གང་ཡོད་རྒྱ་དཔེ་ལ་ཡང་
སྣང་། ཞེས་གསུངས་པ་ནི་གསར་བཤད་ཟླ་མེད་པ་སྟེ། དེ་སྔ་བོད་
ཀྱི་ཕར་ཕྱིན་སོགས་གཞུང་དང་གཞུང་འགྲེལ་རྣམས་སུ་དེ་ལ་འགྱུར་
ཕྱག་ཅེས་མིང་སྙན་པོ་ཞིག་བཏགས་ནས་དེས་སྡེ་སྣོད་གསུམ་ངོས་
འཛིན་སོ་སོར་བྱ་བར་རླུང་ལྟར་གྲགས་ཤིང༌། ཁྱད་པར་དུ། བོད་
ཀྱི་སུམ་འགྲེལ་སྔ་ཕྱི་དག་གིས་ཀྱང་ཐོན་མིའི་ཡར་སྔོན་དུ་འགྱུར་ཕྱག་
ཅེས་པའི་ཐ་སྙད་འདི་རུང་མི་རུང་གི་གཞི་མེད་ཀྱི་དགག་བཞག་རྒྱུ་
ཆེར་ སྤྲོས་ ཡོད། འོན་ ཀྱང་ སྔོན་ བསྒྱུར་ པའི་ འདུལ་ བ་ དང་།
མངོན་པ་དང༌། མདོ་སྡེ་ཕལ་མོ་ཆེ་ལ་ཕྱག་དེ་ངེས་པ་ཅན་ཞིག་སྦྱར་
ཡོད་པས་ཆོས་རྒྱལ་གྱིས་བཀའ་བཅད་བྱས་པའི་འགྱུར་ཕྱག་མིན་ཡང་།
སྡེ་སྣོད་གསུམ་ངོས་འཛིན་གྱི་ཕྱག་ཙམ་ཡིན་ཞེས་བཤད་ན་མི་ཆོག་པ་
མེད་སྙམ། རྗེ་ཙོང་ཁ་པས་ཀྱང༌། དེ་དག་ཆོས་རྒྱལ་རྣམས་ཀྱི་དུས་
སུ་བཀས་བཅད་པ་འདྲ་ཞེས་གསུངས་ཡོད་པ་ལས་ཚིག་ཐག་བཅད་དེ་
སྨྲས་མེད་པ་ནི་ད་དུང་བརྟག་པར་བྱ་རྒྱུར་དགོངས་པའོ། །
འདི་དང་མཚུངས་པར་“བམ་པོ”ཞེས་པའང་གཞུང་ཚད་ལ་སྒོ་
སྐུར་སྤངས་པའི་ཕྱིར་བོད་རང་གིས་བྱས་ཀྱི་རྒྱ་དཔེ་ལ་མེད་ཅེས་ད་ལྟ་
རླུང་ལྟར་གྲགས་ནའང་། དེ་ཡང་རྒྱ་དཔེ་རང་ན་ཡོད་པར་རྒྱ་ནག་
ཆོས་འབྱུང་རྩོམ་པ་པོ་གུང་ལོ་ཆེན་མགོན་པོ་སྐྱབས་ཀྱིས་བཤད་ཡོད་
པ་ལ་བསམ་པར་བྱ་སྟེ། “ བམ་པོ” ཤོ་ལོ་ཀའི་གྲངས་ཚད་ཀྱིས་་
བཅད་པ་ཞིག་དང༌། ཤོ་ལོ་ཀ་ཉེར་ལྔ། སུམ་བརྒྱ། ལྔ་བརྒྱ་
་ ཁས་ 50



གཏམ་རྒྱུད་གསེར་གྱི་ཐང་མའི་ཟིན་ཐོ།
སོགས་གྲངས་ཚད་མི་མཐུན་པས་བམ་པོ་བྱས་པ་དང༌། བརྒྱད་སྟོང་
པ། ཉི་ཁྲི་སོགས་ཤོ་ལོ་ཀའི་གྲངས་ཀྱིས་མཚན་བཏགས་པ་སོགས་
ཀྱིས་ཀྱང་དོགས་པ་མི་སྐྱེ་བའི་རང་དབང་མེད། འོན་ཀྱང་། བམ་
པོ་མར་ལྟ་ལེའུ་ཁ་ཡར་ལྟ། ། ཞེས་འདོན་པ་ནི་བདེན་པའི་ལེགས་
བཤད་ཅིག་ཏུ་མཐོང་བ་ཡིན་ནོ། །
༩༨. སྔོན་རང་རེ་རྣམས་ཀྱི་ཁྲིམས་ཡིག་སོགས་ཤོག་དྲིལ་ལ་
ཡོད་དམ་སྙམ་ཞིང་། དེབ་བྱེད་པའི་སྲོལ་ནི་དང་པོ་རྒྱ་ནག་དང་།
དེ་ནས་ཏ་ ཟིག་ སོགས་ སུ་ གནའ་དུས་ ཤིག་ནས་ དར་བ་ ཡིན་ མོད།
རང་རེ་ལ་སྲོལ་ཡེ་མ་བྱུང་། དེབ་ཀྱི་སྟེང་དུ་བྲིས་པའི་རྒྱལ་ཐབས་ཀྱི་
ཡི་གེ་སོགས་ལ་དེབ་ཐེར་ཞེས་ གྷི་རིགས་དང་ཏ་ཟིག་རྣམས་ཀྱིས་་་
འབོད་པའི་བརྡ་སོག་ཡུལ་དུ་སླེབས་ཏེ་དེབ་ཐེར་དང་དེ་ནས་བོད་
ཀྱིས་ཀྱང་བརྡ་ཆད་དེ་བླངས་ཏེ་རྒྱལ་རབས་ལ་དེབ་ཐེར་སོགས་སུ་
བྲིས་སོ། ། ཞེས་གསུངས་པ་འདིའི་ནང་བོད་ཀྱི་ལོ་རྒྱུས་ཁག་ཅིག་གི་
མཚན་ལ《 དེབ་ཐེར་སྔོན་པོ》《 དེབ་ཐེར་དམར་པོ》《 དེབ་ཐེར་སེར་
པོ》《 དེབ་ཐེར་དཀར་པོ》སོགས་བཏགས་པའི་བྱུང་རབས་དང་རྒྱུ་
མཚན་བརྗོད་ཡོད། ལྷག་དོན་“དེབ་ཐེར”ཞེས་པ་ནི་སྲིད་ལུགས་
གཙོ་བོར་སྟོན་བྱེད་ཅིག་ཏུ་གོ་མོད། ངེད་ཅག་གི་དེབ་ཐེར་ཕལ་མོ་
ཆེ་ རྣམས་ དེ་ལས་གོ་ལྡོག་འདུག་གོ ། སྔོན་གྱི་དཔེ་རྙིང་འགར།
“དེབ་ཏེར་”དང༌ “དེབ་གཏེར” སོགས་སུའང་སྣང་བས་དེ་དག་
གི་དོན་གྱི་བྱུང་རབས་འདྲ་མི་འདྲ་ད་དུང་དཔྱད་རྒྱུ་ཡོད་སྙམ།
་༩༩. ཤོག་བུ་འདི་ཧན་གྱི་རྒྱལ་པོའི་དུས་སུ་བློན་པོ་ཚའི་ཡུན་
51 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
(*)བྱ་བས་གསར་དུ་བྱས་ནས་ད་བར་ལོ་སྟོང་དང་བརྒྱད་བརྒྱ་
ཙམ་ལས་མ་སོང་ཞིང་། རང་རེའི་ཡུལ་དུ་དེ་ལས་འཕྱི་བ་དང་རྒྱ་
གར་དུ་དེ་ལས་ཀྱང་འཕྱིས་པས་འདི་དག་ཤེས་ན་བསྟན་བཅོས་དང་
ལོ་རྒྱུས་མང་པོ་ཞིག་གི་གསར་རྙིང་འཁྲུལ་མེད་དུ་འཇལ་ནུས། ཞེས་
བཤད་པ་ཧན་རྒྱལ་རབས(སྤྱི་ལོའི་སྔོན་གྱི ༢༠༦-༢༢ ༠ལོ）ནས་
ཤོག་བུ་དར་མགོ་ཚུགས་པ་ནས་རིམ་བཞིན་བོད་ སོགས་ སུ་ དར་པ་
འདིས་སྤྱིར་འཛམ་གླིང་དང་ཁྱད་པར་བོད་ལ་དུས་ག་ཙམ་ནས་རིག་
གནས་རྒྱ་ཆེར་དར་པའང་ཤེས་ཐུབ། ཡིན་ཡང་། བོད་འདིར་ལོ་
སུམ་སྟོང་བཞི་སྟོང་ཡར་སྔོན་དུ་རིག་གནས་དར་བར་བཤད་པ་རྣམས་
བསམ་པར་བྱ་ཞིང༌། རིག་གནས་ཤིག་དར་མ་དར་ཡིག་ཐོག་རྩོམ་
རིག་དར་མ་དར་ལ་རྗེས་སུ་འགྲོ་ལྡོག་བྱེད་ན། དེ་དག་གི་དུས་སུ་
སྟག་པའི་ཤུན་པགས་དང་བྱང་བུ་སོགས་སུ་བྲིས་ཏེ་དར་བའི་ལོ་རྒྱུས་
ཡོད་མེད་རྩད་གཅོད་དགོས་འདུག་
་༥༠. མིའི་རིགས་རྒྱུད་ཆེན་པོ་འགའ་ཞིག་ལ་ཤེས་རབ་སྐྱེ་བའི་
མགོ་བརྩམས་པ་ན། སྔོན་གྱི་མི་རྣམས་ཐོག་མར་རི་མོ་བྲི་བའི་ལས་
བྱས་ཏེ་རིམ་གྱིས་ཡི་གེ་ཡང་བྱུང་བར་མངོན། ཞེས་སྣང་བ་ནི་སྔོན་
གྱི་མི་རྣམས་དང་པོ་དངོས་པོ་མཚོན་ཚེ་དེའི་གཟུགས་དབྱིབས་རི་མོར་
བྲིས་ཏེ་གཞན་ལ་མཚོན་ཐབས་བྱས་ པ་རྨང་གཞིར་བཞག རིམ་
བཞིན་དུ་ཇེ་ལེགས་སུ་བྱུང་བ་ནི་ཡི་གེར་གྱུར་འདུག ཉེ་དུས་ངེད་
ཅག་རེ་སྐོང་སྨད་པ་འདིར་ཡི་གེ་ན་གཅིག་ཀྱང་མི་ཤེས་པའི་རྒན་པོ་
སྤྱང་གྲུང་ཅན་ཞིག་སྡེ་དཔོན་ལ་བསྡད་སྐབས། ཁོས་རང་གི་ཟིན་ཐོ་
-
-- 52 -



གཏམ་རྒྱུད་གསེར་གྱི་ཐང་མའི་ཟིན་ཐོ།
སྟེང་སྡེ་མིང་སྡོང་སྐམ་ཞེས་པ་ལ་སྡོང་བོ་ཞིག་རི་རྩེ་ཞེས་པ་ལ་རི་
ཞིག ཁྱུང་བོ་ཞེས་པ་ལ་བྱ་ཞིག་བྲིས་ཡོད་པར་བཤད་པའང་སྔོན་གྱི་
དེ་འདྲ་ཡིན། ཡང་རི་མོ་ཞེས་པ་ཡི་གེ་ཐམས་ཅད་ཀྱི་མ་ཡུམ་ལྟ་བུ་
ཡིན་ན། འོ་ན་ “ རི་ མོ་” ཞེས་ པའི་ ཐ་ སྙད་ ཇི་ ལྟར་ བྱུང་ ཞེ་ ན།
བཤད་སྲོལ་ལ། ལོ་ངོ་སྟོང་ཕྲག་ལྷག་གི་སྔ་རོལ་ཏུ་གནག་རྫི་ཞིག་
གིས་རི་མགོར་ཕྱུགས་འཚོ་དུས། མདུན་དུ་ལྟ་བས་ཆོག་མི་ཤེས་པའི་
བུད་མེད་ཅིག་ཤར་ཏེ་རྗེས་དེད་དུས་འཇའ་ཚོན་ལྟར་ཡལ་པས་གདུང་
བ་ཆེན་པོའི་ངང་རྡོ་གཡམ་ངོས་འཇམ་ཞིག་གི་སྟེང་མཛེས་མའི་བཞིན་
རས་ཐོག་མར་སོལ་པས་བྲིས། དེ་ནས་གཟོང་རྣོན་གྱིས་བརྐོས་ཏེ་
རང་གི་སྔས་འོག་ཏུ་བཅུག ཕྱི་ཉིན་སླར་ཡང་ཁོ་རང་ཕྱུགས་འཚོ་རུ་
ཕྱིན་དུས་ཁྱིམ་མི་ཞིག་གིས་སྔས་འོག་གི་རྡོ་གཡམ་མཐོང་བས། ཡ་
མཚན་སྐྱེས་ཏེ་གཞན་ལ་བསྟན་པ་དང༌། ཕྱུགས་རྫི་ཁོ་རང་ལ་དེའི་
རབས་དྲིས་ཚེ་ཁོས། “འདི་རིའི་བུ་མོ་རེད”ཅེས་བརྗོད་པ་ལ་བརྟེན
“རི་མོ”ཞེས་པའི་མིང་བྱུང་ཟེར་ཏེ་བདེན་པ་ལྟར་སྣང༌། ད་ལྟ་ངེད་
ཅག་ཡུལ་འདིར་བུ་མོ་འགའི་མིང་ལ། “རི་མོ་མཚོ”དང་“ རི་མོ་ཚེ་
རིང” “ རི་མོ་བྱམས” རྣམས་སུ་འབོད་པའོང་རྒྱུ་མཚན་དེ་དག་གིས་
བཏགས་པར་སྙམ། ་་
༥༡. གནའ་ དུས་ ཡི་ གེ་ བརྗོད་ བྱ་ རགས་ ཙམ་ བྲི་ བ་ ལས།
འབྲེལ་སྒྲ། བྱེད་སྒྲ་སོགས་མེད་པའམ་ཡང་ན་ཀློག་མཁན་ གྱིས་་་
སྐབས་ཐོབ་བཞིན་སྦྱོར་དགོས་པར་ངེས་ལ་རིམ་གྱིས་མི་སྤྱང་གྲུང་ཅན་
གྱིས་རྣམ་དབྱེ་ཐམས་ཅད་ཀྱང་ཡིག་གཟུགས་ཅི་ཡང་རུང་བར་བྲིས་པ་
-
53 ཡག་



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
རྒྱ་ནག་གི་ཡི་གེར་སྣང་བ་བཞིན་ནོ། ། ཞེས་བཤད་པ་ནི་ཡི་གེ་གང་
ཡིན་ཆ་མི་ཚང་བའི་གོ་རིམ་ནས་ཆ་ཚང་བའི་གོ་རིམ་དུ་སླེབས་བཞིན་
ཡོད་པའི་ཆོས་ཉིད་ཀྱི་རང་བཞིན་བསྟན་པ་ཡིན་ཞིང་། དཔེར་ན།
རྒྱ་ནག་གི་ཡི་གེའི་ནང་དུ། སྤྱིར་བཏང་གི་ཡི་གེ# , +E , E9 རྣམས་
རིམ་བཞིན་འབྲས་བུ་སྐྱེད་ཐུབ་པའམ་དོན་བྱེད་ནུས་པའི་དངོས་པོ་སྟེ།
གོན་པ། ས་སོགས་ལ་འཇུག་པ་འདི་དོན་གནད་དུ་གོ་ནས་བྱེད་སྒྲ་
དང་འབྲེལ་སྒྲའི་ཚབ་སོགས་ལ་སྦྱར་ཡོད་པ་ལྟ་བུ་ཡིན་པར་ཁོ་བོས་
སེམས་ཀྱང་དཔྱད་པར་འཚལ།
༥3. འཛམ་བུའི་གླིང་འདིར་རྒྱ་ནག་དང་། ཧེ་ཙིའི་ཡི་གེ་
བསལ་བའི་ལྷག་མའི་ཡིག་རིགས་ཇི་སྙེད་པ་ཐམས་ཅད་ཀྱི་རྩ་བ་
གཅིག་ཏུ་ཤེས་སོ། ། ཞེས་བཤད་པ་ནི་མཁས་པ་གཞན་གྱིས་བློ་ཁོག་
ཏུ་མི་ཆུད་པའི་གསུང་བཤད་དེ། ཡི་གེ་དེ་དག་གི་རྩ་བའི་ཁུངས་
གཏུགས་ས་ནི་སྟོན་པའི་སྐུ་དུས་ཙ་ན་བྱུང་བའི་རྒྱ་གར་དབུས་ཀྱི་ཡི་གེ་
དེ་ཡིན་ལ། འདི་ལ་དེང་སང་བྲམ་ཟེའི་ཡི་གེའམ་ཚངས་པའི་ཡི་གེ་
ཟེར་ཞེས་བཤད་པ་དེ་ཡིན། འདིས་འཛམ་གླིང་དུ་དར་ཡོད་པའི་ཡི་
གེ་རེ་གཉིས་མ་གཏོགས་ཕལ་ཆེ་བ་དབྱངས་གསལ་སོགས་ཕྱི་མོ་ཉུང་
ངུའི་ནང་དུ་བསྡུས་པའི་ཡི་གེ་ཡིན་པ་ཤེས་ཐུབ་བོ། །
༥༣. རྗེ་ཞ་ལུ་ལོ་ཆེན་གྱིས་ཐུ་མིས་ལཉྩ་ལ་དཔེ་བྱས་ནས་དབུ་
ཅན་དང་ཝརྟུ་ལ་དཔེ་བྱས་ནས་དབུ་མེད་བཅོས་པ་གསུངས་ཤིང་།
མཁས་པ་མང་པོས་དེ་ཟློས་པར་མཛད་མོད། འདྲ་བ་ལ་རིགས་པས་
དཔག་སྟེ་གསུངས་པ་ཙམ་ཡིན་གྱི་མི་བདེན་པ་ཞིག་སྟེ། དབུ་མེད་
54



གཏམ་རྒྱུད་གསེར་གྱི་ཐང་མའི་ཟིན་ཐོ།
ནི་དང་པོ་ནས་ཆེད་དུ་བཟོས་པ་མིན་པར་དབུ་ཅན་མགྱོགས་པར་
བྲིས་པ་ལས་རང་བཞིན་གྱིས་བྱུང་ཞེས་གསུངས་པ་ནི། ཐོན་མིའི་
དུས་སུ་དབུ་ཅན་ཁོ་ན་དར་པར་གྱུར་པ་ལས་དབུ་མེད་དར་བར་མི་
སེམས་ལ། དེ་ནས་རིམ་གྱིས་དབུ་ཅན་དེ་ཉིད་མགྱོགས་པར་བྲིས་པ་
ལས་རང་བཞིན་གྱིས་དབུ་མེད་ཀྱི་རྣམ་པ་བྱུང་བ་ལུང་དང་རིགས་
པས་སྒྲུབ་མི་དགོས་ཏེ། དཔེར་ན་ཀ་སྡེ་གཅིག་པུའི་སྟེང་ནས་མཚོན་
པས་ཤེས་སླ་ཞིང༌། ཁྱད་པར་དུ་དབུ་ཅན་གྱི་ང་ཡིག་བཟབས་ནས་
མ་བྲིས་ན་ཡིག་ཚུགས་མི་ཐོན་ཞིང༌། དབུ་མེད་ཀྱི་ང་ཡིག་བཟབས་
པ་ལས་མགྱོགས་པར་བྲིས་པས་ཡིག་ཚུགས་ཐོན་པ་ནི་མངོན་སུམ་ཡིན་
པར་ཉེ་རབས་མཁས་དབང་ཆེན་མོ་ཚེ་ཏན་ཞབས་དྲུང་གིས་མཛད་
པའི《 ཐོན་མིའི་ཞལ་ལུང》ནས་འབྱུང་བའང་མ་བགྲོས་གཅིག་མཐུན་
གྱི་རྩོད་མེད་གནས་ལུགས་ཡིན། དེང་དུས་ཀྱི《 བོད་སྐད་ཡིག་གི་བྱ་
བ》ཞེས་པའི་དུས་དེབ་ཅིག་ཏུ་དབུ་ཅན་དབུ་མེད་ཀྱི་གོ་རིམས་དེ་དེ་
ལྟར་མ་ཡིན་པར་ཐོག་མ་ནས་རང་རང་སོ་སོར་བཟོས་པར་ལྟར་སྣང་
ལུང་རིགས་དུ་མས་བསྒྲུབས་པ་སྙིང་པོ་ཆེར་མ་བྱུང་བས་འགོག་པའི་
ངལ་བ་མ་བསྟེན་ཏོ། །
༥༤. ཨོ་རིང་པོ་ནི་ཇི་སྐད་དུ་ཀུན་མཁྱེན་བླ་མས། ཨོཾ་རིང་
དངོས་ཀུན་རང་བཞིན་ཆ་མེད་རྟག ། གསུངས་པ་ལྟར་བྲམ་ཟེ་
རྣམས་ཀྱིས་འགངས་ཆེན་དུ་བརྩི་གཤིས། ཡིག་མགོ་སོགས་ན་ཨོཾ་
རིང་པོ་འདི་རྟག་ཏུ་ཡོང་། ཞེས་གསལ་བ་འདི་ནི། ཕྱི་རོལ་ཚངས་
པ་བ་སོགས་ཀྱིས། ཕྱོགས་དང་དུས་ཀྱི་ཆ་མེད་པ་དངོས་པོ་ཀུན་གྱི་
-- 55 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
རང་བཞིན་ཨ་ཨུ་མ་གསུམ་གྱི་བདག་ཉིད་ཡི་གེ་ཨོཾ་ཞེས་བྱའོ། ། དེ་
སྐད་དུ་རིག་བྱེད་ལས། ཚངས་པ་དང་ནི་ནོར་ལྷ་ཡི། །གླུར་བླངས་
གསལ་བ་ཨོཾ་ཞེས་བྱ། །ཚངས་པའི་ཡི་གེ་དེ་ཉིད་ནི། །ཡེ་ཤེས་ཀུན་
ལ་ཁྱབ་པ་ཡིན། ། དེ་ནི་ཚད་གསུམ་གསལ་བ་ཡིན། ། ཞེས་དང༌
ཡང་ལ་ལར་ཨ་ཨ་ཨུ་ལམ་སྟེ་ཡི་གེ་ཕྱེད་དང་བཞིར་ཡང་བཤད་པས་ཨོ་
རིང་པོ་ཡང་འདོད། དེ་ལྟར་ཨོ་ལ་ཕྱི་ནང་གཉིས་ཀར་ནང་དོན་རྒྱ་
ཆེན་ཞིག་བཤད་རྒྱུ་མང་། །
༥༥. གཏེར་ཡིག་རྣམས་ལ་རྐང་རེ་བཞིན་གྱི་མཐར་་་་་་་་་
ཚེག༔ འདི་འདྲ་བྱུང་བ་དེ་ཡང་གོང་དུ་བཤད་པ་ལྟར་བོད་ཡིག་རྙིང་
པ་ལ་ཚེག་སྟེང་འོག་གཉིས་རེ་འདུག་པ་དེའི་སྲོལ་དུ་འདུག་པས་་་་
འགའ་ཞིག་གིས་རྐང་རེའི་མཐའ་ལ་རྣམ་བཅད་ཐོབ་ན་སྒྲ་མདོ་དང་
འགལ་ཅེས་དགག་པ་མཛད་པ་ཡང་དོན་མེད་དུ་སོང་ལ་སོག་ཟློག་
པས། འདི་ནི་ཚེག་དྲག་ལ་ཡང་རུང༌། །བཤད་བྲིས་མགྱོགས་ཙམ་
ཁྱད་པར་ཡིན། ། གསུངས་པ་ཡང་མད་དོ། ། ཞེས་གསུངས་པ་ནི་
གཏེར་ ཚེག་ འདི་ སྔོན་ གྱི་ ཡིག་ རྙིང་ གི་ ཚེག་ ཡིན་ པ་ གསལ་ ལ།
འདིའང་དབུ་མེད་གཟབ་ བྲིས་ཀྱི་ཚེག་རིང་པོ་འབྲི་བ་འདིས་ཤེས་
གསུངས་སོ། ། དེས་ན་ལ་ལས་འདི་ནི་རྙིང་མ་བ་རྣམས་ཀྱིས་རང་
བཟོར་བྱས་པར་སེམས་པ་ནི་མ་ཤེས་པའི་རྟགས་སོ། །
༥༦. འོ་ན་སི་ཏུ་པཎ་ཆེན་ནོར་བ་ཡིན་ནམ། བླ་མ་ལྷག་
བསམ་ནོར་བ་ཡིན་ནམ། སྐུ་ཞབས་ག་གེ་མོ་ནོར་བ་ཡིན་ནམ་་་
སོགས་མིང་ཅན་དུ་མའི་མཚན་ཐོ་བསྒྲགས་ཏེ་འཇིགས་བསྐྱེད་པ་དང་།
- 56 ཡང་ཁ་



གཏམ་རྒྱུད་གསེར་གྱི་ཐང་མའི་ཟིན་ཐོ།
ཞང་ཞུང་གི་རྟ་པ་དང༌། ཐུ་མིའི་གཏམ་ རྒྱུད་ སོགས་ཁུངས་སུ་་་
དྲངས་ན། ཁོ་བོས་ལན་ཅུང་ཟད་ཀྱང་མི་སྨྲ་བར་འདོད་པ་ལགས།
ཞེས་གཏམ་དུ་་བྱས་པ་ངེད་ཅག་བོད་ཀྱི་ནར་མའི་སྲོལ་རྒྱུན་ཏེ། མི་
དེ་མཁས་པའམ་མཚན་སྙན་ཅན་ཡིན་པ་སྒྲུབ་བྱེད་ལ་བཀོད་ནས་གང་
ཟག་ལ་མཐའ་གཅིག་ཏུ་ཡིད་རྟོན་བྱེད་དྲགས་པ་ནི་རང་གཞུང་དང་
འགལ་བ་ཤ་སྟག་ཡིན་ཞིང་། ལར་དེང་དུས་མཁས་དབང་དགེ་ཆོས་
ཀྱི་རྩོམ་གྱི་ཆ་ཤས་ཤིག་ལ་དགག་བཞག་རེ་བྱས་ན་ཤེས་དང་མི་ཤེས་
པའི་སྐྱེ་བོ་སྐོར་ཞིག་དོན་མེད་དུ་སེམས་ཁོང་འཁྲུགས་པ་དང་། རྗེ་
ཙོང་ཁ་པ་དང་སྟོན་པ་ལ་དགག་བཞག་རེ་བྱེད་བརྩམས་ཚེ་ཞིབ་་་
འཇུག་པ་དང་སློབ་དཔོན་ཆེན་མོར་བརྩི་བ་ནི་རྟག་ཆད་ཀྱི་མཐའ་
གང་རུང་དུ་ལྷུང་བར་ངེས། དེའི་ཕྱིར་མཁས་པ་སུ་དང་སུའི་གསུང་
རྩོམ་ཡིན་ཀྱང་དཔྱད་འཇོག་བྱས་ཚེ་མཁས་པ་དེ་ལ་གདེང་འཇོག་བྱས་
པ་ལས་སྨ་ཕབ་པ་མིན་པ་ཤེས་དགོས། གསུང་རྩོམ་གང་ཡིན་པ་དེ་
ཞིབ་འཇུག་དཔྱད་འཇོག་གི་ཡུལ་ལ་ལེན་པ་འདིའང་རྩོམ་དེ་ཉིད་དར་
སྤེལ་དུ་གཏོང་བའི་ཡན་ལག་ ཏུ་མཐོང་བ་རྩོད་པའི་རྣམ་བཞག་གི་
འབྲས་རྟགས་སོ། །
དེས་ ན། ཡུལ་ ལུང་ གཅིག་ པ། གྲུབ་ མཐའ་ གཅིག་ པ།
མི་རིགས་གཅིག་པ་ སོགས་ རྒྱུ་མཚན་དུ་བྱས་ཏེ་ཁ་རོག་གེར་ སྡོད་་་་
དགོས་བསམ་པ་ནི་གོང་མོ་སྐམ་དུ་བལྟས་ནས་ ཕ་གཞིས་རྒྱབ་ ཏུ་་་
བསྐྱུར་བ་སྟེ། དཔེར་ན་མཁས་དབང་འདི་ཉིད་ཀྱིས་ཀྱང་། རང་
གིས་གང་བཤད་ ཡོད་ཚད་སྔོན་དུས་ཀྱི་བོད་རང་གི་ལོ་ཙཱ་བ་དང་
- 57 --



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
མཁས་པ་གནམ་ས་འདྲ་བ་དག་ལ་དགག་བཞག་དང་དཔྱད་འཇོག་
བྱས་པ་ཤ་སྟག་ཡིན། འོ་ན་ཁྱོད་ཅག་ལྟར་མཁས་དབང་ཉིད་ཀྱང་
རང་ལྟོ་ཁོ་ནར་སྒུར་ནས་ཞལ་རོག་གེར་བཞུགས་ཡོད་ཚེ་ཀེ་ཏ་ཀའི་
ནོར་བུ་ལྟ་བུའི་གསུང་རྩོམ་འདི་དག་འབྱུང་མི་སྲིད་པའི་ཕྱིར། དེས་
ན་སྔོན་བྱོན་མཁས་པ་རྣམས་ཀྱིས་ རང་ རང་འཚོ་བཞུགས་ཀྱི་དུས་
རབས་དང་སྤྱི་ཚོགས་ཀྱི་འཕེལ་འགྲོས་དང་བསྟུན་ནས་རྩོམ་ཡིག་་་་
བརྩམས་ཡོད་ངེས་གཤིས་ད་ལྟའི་མི་རབས་ཀྱི་འདོད་བློ་སྐོང་མི་ཐུབ་
པ་འགའ་རེའང་ཅིས་ཀྱང་ཡོད་ངེས། མདོར་ན། རང་གཞན་
ཐམས་ཅད་ཀྱིས་འཆད་རྩོད་རྩོམ་གསུམ་གྱི་ལས་གང་སྒྲུབ་ཀྱང་ལས་དེ་
ཉིད་དུས་རབས་ཀྱི་འགྲོས་དང་མཐུན་པའི་མིའི་རིགས་ལ་དཔལ་ཡོན་
གཉིས་སྤེལ་བའི་ཡན་ལག་ལ་འགྲོ་དགོས་ན། ཐོག་མར་ཕྱོགས་སུ་མ་
ལྷུང་བའི་རྩ་བའི་ཀུན་སློང་ཞིག་མཁོ་བར་སེམས་སོ། །
༥༧. འདི་ལྟར་ཙ་ནས་འའི་བར་གྱི་དཀྱུས་གཅིག་ཏུ་ཡོད་པའི་
ཡི་གེ་བདུན་ག་ཐུ་མིས་གསར་དུ་བསྣན་པ་ཡིན་ཅིང་། དེ་མིན་པའི་
ཀཱ་ལིའི་སྟོད་དང་སྨད་རྣམས་རྒྱ་ཡིག་རང་ཡིན་ཅིང་། གོ་ས་ཡང་མི་
དགོས་པ་དོར་པའི་ཤུལ་ན་རྒྱ་སྐད་ཀྱི་གསལ་བྱེད་ལ་སྒྲིག་སྟངས་ཅི་
ཡིན་པ་དེ་ཁོ་ན་ལྟར་ཡོད་དོ། ། དེ་ལྟར་ན་ཀ་ནས་མའི་བར་དུ་རྒྱུ་
ཡིག་རྣམས་དཀྱུས་གཅིག་ཏུ་བཞག དེ་ནས་གསར་བསྣན་གྱི་ཡི་གེ་
རྣམས་དཀྱུས་གཅིག་ཏུ་བཞག དེ་ནས་རྒྱ་སྐད་ཀྱི་ཀཱ་ལིའི་མཇུག་
རྣམས་དཀྱུས་གཅིག་ཏུ་བཞག དེ་ནས་ཀ་སྡེ་ལ་བཟའ་ཚང་བཞི་ཀ་
ཚང་ཞིང༌། ཧ་ཡིག་ལ་གྲོགས་མེད་པ་སོགས་ཀྱི་དབང་གིས་ཨ་ཡིག་
- 58 ཁ



གཏམ་རྒྱུད་གསེར་གྱི་ཐང་མའི་ཟིན་ཐོ།
མགོ་ལ་མ་བཞག་པར་མཐའ་ལ་བཞག་པ་ཡིན་ནོ་བྱ་བ་འདི་རེ་ཞིག་
བདག་གི་རྨི་ལམ་ཡིན་ནོ། ། ཞེས་པ་ནི་ད་སྔ་མ་བྱུང་པའི་གསར་
བཤད་ཡ་མེད་ཡིན། སྟོད་ཀྱི་ཅ་ཆ་ཇ་གསུམ་དང༌། སྨད་ཀྱི་ཞ་ཟ་
འ་གསུམ་ཞེས་སྒྲུང་གཏམ་དང་རྒྱུ་མཚན་མཚར་ལ་རིང་མོ་ལྟར་སྣང་
གི་བོང་བུ་ལ་བཅིབས་ཏེ་འོངས་པ་ངེད་ཅག་ལ་ཆུང་དུས་ནས་གསལ།
མཁས་དབང་འདི་རང་བྱོན་ནས་རིགས་པས་དཔྱད་དེ། ཅ་ཆ་ཇ་
གསུམ་མ་ཡིན་པར་ཙ་ཚ་ཛ་གསུམ་བསྣན་པ་དང་། བསྣན་པའི་
རྟགས་ཀྱང༌་ ཐུ་ མིས་ བཏབ་ནས་འདུག རྟགས་ གང་ཡིན་ཞེ་ན།
གསར་པ་ཅི་ཡང་མ་མཐོང་གི་ཙ་ལག་གམ་ཙ་རྟགས་སུ་གྲགས་པ་དེ་
དག་གསར་དུ་བསྣན་པའི་རྟགས་ཡིན། དེ་ནས་ཝ་ཡིག་འདི་ཡང་ཡི་
གེ་གཉིས་བསྲེས་ནས་ཐུ་མིས་བཟོས་པར་གསུངས་ཤིང་། དེ་ཡང་ལ་
དང་བ་གཉིས་བསྲེས་ པ་ མིན་གྱི་འ་དང་བ་གཉིས་བསྲེས་ཏེ་ གྲུབ་།
ཡིག་རྙིང་དག་ལ་ཝ་ཡིག་གི་གཟུགས་(༤)འདི་ལྟར་སྣང་། དེ་ལས་
དབུ་མེད་ཀྱི་ཝ་ཡིག་བྱུང་བ་གསལ། འདི་ཀློག་པའི་ཚུལ་ཡང་འ་
དང་བ་གཉིས་བསྲེས་པའི་སྒྲ་ཐོན་པ་ཅི་མ་བདེན། ངོ་མས་མ་་་་
མཚན། འོ་ན། ད་ལྟ་ཝ་ཡིག་འདི་འདྲ་ཞིག་ཏུ་ཇི་ལྟར་གྱུར་ཅེ་ན།
དེ་ལ་ཡང་གོང་ལྟར་ཐུ་མིས་གསར་བསྣན་གྱི་རྟགས་ཏེ་“ ཙ་རྟགས་”
བཏབ་པ་ཡིན། ཡིག་རྙིང་འགའ་ལ་（ཝ)འདི་འདྲར་སྣང་་་་་་་
གསུངས་པ་ངོ་མ་བདེན། དེ་ལྟར་བྲིས་ཡོད་པ་སྔོན་གྱི་གླེགས་བམ་
གསེར་བྲིས་དངུལ་བྲིས་དག་ནས་དངོས་སུ་མཇལ་རྒྱུ་ཡོད་པ་དང་།
ཁྱད་པར་དུ་གནའ་བོའི་དགོན་རྙིང་ཞིག་གི་ཁོར་ཡུག་ན་ཆུ་རྡོ་ལེབ་མོ་
- 59 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
ཞིག་གི་སྟེང་ “ ཨེཝི”ཞེས་ཙ་ རྟགས་ ཅན་ ཡོད་ པ་ ཁོ་བོས་དངོས་སུ་་
མཐོང་བྱུང་བ་འདིས་མཁས་དབང་མཆོག་ལ་ཡིད་ཆེས་དང་དང་བ་
སྔོན་ལས་ལྷག་པ་བདག་ལ་སྐྱེས། དེས་ན་“ ཙ་ཚ་ཛ་ཝ་ཞ་ཟ་འ”
རྟགས་བཏབ་ཡོད་ཀྱང་ད་ལྟར་ཙ་ཚ་ཛ་གསུམ་ཡི་གེ་གཞན་ལ་འཁྲུལ་
ཉེན་གྱིས་རང་སོར་འབྲི་བ་དང༌། ལྷག་མ་རྣམས་གཞན་ལ་འཁྲུལ་
ཉེན་མེད་པས་ཙ་རྟགས་རིམ་གྱིས་བག་ལ་ཞ་བར་གྱུར་སྙམ་སེམས།
འདིའི་སྒྲུབ་བྱེད་གཙོ་བོ་དག་ནི་གཤམ་གསལ་ལྟར། །
(1) བསྣན་པའི་རྟགས་བཏབ་ཡོད་པ།
(2) ཅ་ཆ་ཇ་གསུམ་གྱི་སྒྲ་རྒྱ་གར་ལ་རང་ཆས་ཡོད་པ། ཙ་ཚ་ཛ་
སོགས་ལྕེས་མི་འཁྲོལ་བ། །
(3）ཐུ་མིས་ཡི་གེ་ཕྱི་མོ་སྒྲིག་སྟངས་རྒྱ་སྐད་སྡེ་བ་གཉིས་པ་ཅ་ཆ་དྷ་ཉ་
ལས་དྷ་དོར་ནས་ལྷག་མ་རང་སོར་བཞག་པ།།
(4) ཡི་གེ་རྣམས་སྐྱེ་གནས་བཞིན་བསྒྲིགས་པས་ཅ་ཆ་ཇ་དྷ་ཉ་ཞེས་
བཀླགས་ཚེ་ཡི་གེ་ལྔ་བོ་སྐྱེ་གནས་མཐུན་ལ་ཙ་ཚ་ཛ་ཛྷ་ཉ་ཞེས་བཀླགས་
ན་ཉ་གཅིག་པུ་ལུག་ཁྱུ་ལ་ར་ཚུད་པ་འོངས་པ་ལྟ་བུ་སོགས་སོ། །
༥༨. འབྲི་གུང་དཔལ་འཛིན་གྱིས། དང་པོ་འབུས་པས་་
འབུ་ད་ཡ། བར་དུ་དར་པས་དར་མ་ཡ། མཐའ་མར་སངས་པས་
སངྒ་ཡ་ཞེས་པའི་སྒྲ་བཤད་རྒྱུད་དུ་བྲིས། ཞེས་བུདྡྷ་དྷ་རྨ་སངྒའི་སྒྲ་
བཤད་བླུན་ པོ་ འགའ་ ཞིག་ གིས་ བྲིས་ པ་ ལ་ དགག་ པ་ མཛད་ པ་ལ།
བླ་མ་སོག་ཟློག་པས། དེ་འདྲ་ཡོད་ན་བླུན་ཚིག་ལས་འོས་ཅི་ཡོད་དེ།
འོན་ཀྱང་གང་ན་འདུག་སྟོན་ཅིག་ཅེས་ངར་མཛད་ཀྱང༌། སྒྲ་ཐལ་
- 60 -



-
---
-
གཏམ་རྒྱུ ་ གསེར་གྱི་ཐང་མའི་ཟིན་ཐོ།
འགྱུར་གྱི་ལུང་ཐེག་མཆོག་མཛོད་དང་གསར་མའི་རྒྱུད་དག་ན་ཡང་དེ་
འདྲ་ཡོད་པར་གསུངས། ཞེས་འདི་འདྲ་བའི་བྱུང་བ་ལ་དགག་་་་
བཞག་འདོར་ལེན་རེ་མེད་ཚེ་དེང་སང་གི་རྩོད་ཡིག་ ཐན་དུ་ལྟ་བ་
རྣམས་ཀྱིས་ཅི་ཞིག་སེམས། ཇི་སྲིད་མ་རིག་པ་མ་ཟད་པ་དེ་སྲིད་དུ་
འཁྲུལ་བ་མི་ཟད་ལ། དེར་བརྟེན་ཉེས་བཤད་དང་ལོག་བཤད་ཀྱང་
མེད་མི་སྲིད་པ་ཆོས་ཉིད་ཀྱི་རང་བཞིན་ནོ། །གོང་གི་དེ་འདྲ་མང་སྟེ།
ཐམས་ཅད་མན་ངག་ལུག་པས་ལུག །ཡི་དམ་ལྷ་ལ་ཕྲེང་བས་་་་
སྤྲེའུ། །བྱ་དོན་ཐམས་ཅད་འགྲུབ་པས་བྱ། ། ཡངས་པའི་དབྱིངས་
ཉིད་འཁྱིལ་བས་ཁྱི། ། ངོ་མཚར་ཀུན་ལས་འཕགས་ཏེ་ཕག །
ཅེས་དགོད་བྲོ་བ་འདི་འདྲའང་རང་རེའི《གཟུངས་འདུས》ནང་གི་
དག་པ་གསེར་གྱི་མདོ་ཐིག་ཏུ་གྲགས་པ་ན་འདུག
༥༩. ཀུན་མཁྱེན་བུ་ནི་སྔགས་ཀྱི་གཏེར་ཆེན་ཆེ་ཤོས་ཡིན་ཀྱང་།
བདུད་མོ་ལ་སྨོད་པའི་འཁོར་ལོ་སོགས་བལྟས་ཚེ་རྩ་ལྟུང་སོགས་ལ་
ཐུགས་སྣང་ཡང་མེད་པ་ལྟར་འདུག ཡང་ན་ཚིགས་བཅད་ཀྱིས་
སྨོད་པ་ལ་དམིགས་བསལ་འདྲ་བཤད་པ་ཡིན་ནམ་མ་ཤེས། གསུམ་
ལྡན་རྡོ་རྗེ་འཛིན་པ་མང་པོས་བུད་མེད་དེ་ལ་སྨོད་པ་ཅི་བས་ཆེ་བ་
མཛད། འོན་ཀྱང་རྗེ་བཙུན་ཙོང་ཁ་པ་སངས་རྒྱས་ཀྱི་གསུངས་པ་ན་
གཅིག་ཡན་ཆད་ལ་སྤྱན་གྱིས་བཙའ་བ་དེའི་གསུང་ན་ནི་དེ་འདྲ་བ་
ཆེད་གཉེར་གྱིས་བྲིས་པ་མི་སྣང་ངམ་སྙམ། ཞེས་བཤད་པ་ནི་ཀུན་
མཁྱེན་བུ་རིན་པོ་ཆེས་དེ་ལྟར་གསུངས་ པ་འདུལ་བསྟན་ཐུགས་ལ་
གཏད་དྲགས་ཏེ་དེ་ལྟར་གསུངས་པ་ལས། རྩ་ལྟུང་དུ་འགྲོ་བར་
ཁ 61
-



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
འགྱུར་བ་ལོས་གཟིགས་ཏེ། ཁོང་ནི་མདོ་སྔགས་དང་གྲུབ་མཐའ་
གང་གི་ཕྱོགས་ཞེན་དུ་མ་སོང་བའི་མཁས་པ་ཉག་གཅིག་ཡིན་པས་
རིས་མེད་མཁས་པ་སུས་ཀྱང་དད་པ་བྱེད་འདུག་ཅིང་། རྗེ་ཙོང་ཁ་
པ་ལ་མཁས་དབང་དགེ་ཆོས་ཀྱིས་ཟོལ་མེད་གདེང་འཇོག་འདི་འདྲ་
བྱས་ཡོད་ན། ལ་ལས་དགེ་ཆོས་རྙིང་མ་ཡིན་པས་རྗེ་ལ་མི་དད་ཟེར་
བ་དང་། རྗེའི་ལྟ་བ་ལ་མི་དད་ཟེར་བ་དང༌། འདུལ་བསྟན་ལ་མི་
དད་པར་སེམས་ནས་འདོད་པ་དང་ངག་ནས་སྨྲ་བ་རྣམས་ནི་དགེ་
ཆོས་རྣམ་ཐར་དང་གསུང་རྩོམ་དག་ལ་འདྲིས་ཆ་ཆུང་པའི་ཉི་ཚེ་བར་
འཕྱན་པའི་སྨྲ་བའོ། །
༦°. ཝ་ཡིག་ཀྱང་རྒྱ་སྐད་ལ་མེད་ཟེར་བ་ག་ལ་འཐད་སྙམ་ན།
ཤིན་ཏུ་ཡང་འཐད་དེ་རྒྱ་སྐད་ཀྱི་ནང་དུ་ཝ་ཡིག་རང་རེའི་སྒྲ་བཞིན་
ཀློག་པ་གཏན་ནས་མེད། ཅེས་དང་། དེས་ན་ཝ་ཞེས་རྐན་ངོས་ལ་
བརྡར་བའི་སྒྲ་དེ་རྒྱ་སྐད་ལ་སྒྲ་ཡེ་མེད་དོ། །ཞེས་གསུངས་པ་ནི་སྔོན་
མེད་པའི་གསར་བཤད་དེ། རྒྱ་གར་གྱི་སྐད་ལ་བོད་ཡིག་གི་ཝའི་སྒྲ་
གདངས་གཏན་ནས་མེད་ན་ཡིག་གཟུགས་མེད་པ་བཤད་མི་དགོས།
འོ་ན་རང་རེའི་སྒྲ་དབྱངས་ཅན་མ་སོགས་ན་བ་དང་ཝ་ཁྱད་མེད་དུ་
སྦྱོར་བཞིན་པ་འདི་རྒྱུ་སྐུད་མིན་ནམ། དེ་དག་བོད་ཡིག་རང་ཡིན་
པ་གསེར་ཐང་འདིར་གསལ་oང་། འདི་དག་མཐའ་མ་ཆོད་པར་
དེང་དུས་ཀྱི་རིགས་སྨྲ་འགའ་ཞིག སྟོན་པའི་སྐུ་དུས་ཙ་ན་ཡོད་པའི་
མ་ག་ངྒའི་ཡི་གེའི་ནང་དུའང་ཙ་ཚ་ཛ་ཞ་ཟ་འ་མེད་པ་མ་གཏོགས་ཅ་
ཆ་ཇ་ཝ་ཡོད་པ་དགེ་ཆོས་གསུང་རྩོམ་ལ་བལྟས་ན་ཤེས་བཤད་པ་ནི་མི་
ཕ 62 –



གཏམ་རྒྱུད་གསེར་གྱི་ཐང་མའི་ཟིན་ཐོ།
བདེན་པར་འདུག དེས་ནི་ལེགས་སྦྱར་སྒྲ་གཞུང་ན་ཡོད་པའི་ཝ་
ཡིག་ལ་འཁྲུལ་ནས་བཤད་སྙམ་པས། ཁྱོད་ལྟར་ན་ཅ་ཆ་ཇ་གསུམ་
ཡང་ལེགས་སྦྱར་གཞུང་ན་མེད་པས་རྒྱ་གར་ན་མེད་པར་འདོད་དགོས་
པར་འགྱུར། བོད་འདིར། ཝ་ཡིག་ལ་ “ མེད་ཀྱང་རུང་བའི་ཡི་
གེ་”གཅིག་ཅེས་གྲགས་མོད་དེ་ནི་ཝ་ཡིག་བཀོལ་ས་ཡི་གེ་གཞན་ལས་
ཉུང་ བ་ ལ་ བསམ་ ཡང་། གཏན་ ནས་ མེད་ ན་ མི་ རུང༌ བ་ དང༌།
ཅིས་ཀྱང་མཁོ་བར་བསམ་སྟེ་ཐོན་མིས་གསར་དུ་བསྣན་པ་ལོས་ཡིན། །
༦༡. རྭ་དང་ཀྭ་དང་གྲྭ་ཤུ་ལྭ་བྱ་རྣམས་ཀྱང་ར་བ་དང་ཀ་བ་གྲ་
བ་ཤ་བ་ལ་བ་བྱ་བ་རྣམས་ཀྱི་བ་ཡིག་འོག་ཏུ་བཏགས་པ་བཞིན་སྣང་
ཞིང༌། དེ་བཞིན་འབོད་ཚིག་ཀྱང་ཀ་ཡེ་བྱ་བ་ལ་རེ་འགའ་ཀ་ཡེའི་
སྟེང་དུ་བརྩེགས་ནས་ཀྱི་བྱ་བ་བྲིས་པར་འདུག་སྙམ། ཞེས་གསུངས་
པ་ཡང་ངོ་མཚར་བའི་གནས་ཏེ། བོད་ཀྱི་མགོ་ཅན་འདོགས་ཅན་
ཕལ་ཆེར་སྟེང་འོག་ཐོན་ཙམ་ཀློག་དགོས་པ་ཤེས་ཤིང༌། རང་རེའི་
ཡི་གེ་འདིར་ཞིབ་འཇུག་ཇི་ཙམ་བྱས་ན་དེ་ཙམ་གྱི་གནས་ལུགས་རང་
བཞིན་མངོན་རྒྱུ་ཡོད་པ་འདི་འདྲ་ཡིག་རིགས་ གཞན་ལ་ མེད་སྙམ།
ཡི་གེ་དག་གྲུབ་ཚུལ་གྱི་རིགས་པས་ནམ་རྒྱུན་གྱི་ཡི་གེ་སྟེ། ཆོས་རྭ།
ཀྭ་བུམ། གྲ་བ་རྣམས་བྲི་ཆོག་པ་ལ་རྩོད་མེད་མཁས་དབང་འགའ་
ཞིག་གིས་མ་དག་པར་གསུངས་པ་འཇིག་གོ་སེམས་ཏེ་བརྟག །
༦3. ངེད་ཀྱི་སེམས་ལ་ནི་ཁྭ་དང་སྐྱ་ག སྐྱུང་ཀ ཕོ་རོག
ངང་པ་སོགས་ཀྱི་བྱ་ཕལ་མོ་ཆེའི་མིང་སོ་སོའི་སྐད་གདངས་ལ་ལྟོས་
ནས་བཏགས་པར་མངོན་ལ། དེ་ལྟར་ན་ཁྭ་ལ་བ་ཟུར་བཏགས་པ་
- 63 -་



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
ཡང་དེའི་གདངས་བཞིན་བྲིས་སྙམ། ཞེས་གསུངས་པ་ཇི་འདྲའི་རྣ་
བར་འགྲོ་བ་ཞིག་ཨང་། དེ་དག་གི་གྲས་ལ་ཡུལ་བྱིའུ་ལ་བྱིའུ། ཁུ་
བྱུག་ལ་ཀོ་ཀི ཉིན་མོ་ལོང་བ་ལ་འུག་པ་རྣམས་ཀྱང་རང་རང་གི་
སྐད་གདངས་བཞིན་བཏགས་པར་ཤེས། །
༦༣. བླུན་པོ་རྣམས་ཀྱིས་ཡི་གེ་བྲིས་པ་ལ་བརྟེན་ནས་དེ་དུས་
ཀྱི་ཀློག་ཅི་ལྟར་ཡོད་པ་ཤིན་ཏུ་གོ་བའི་ཐབས་ཟབ་མོ་ཞིག་ཡོད་དེ།
དཔེར་ན། ད་ལྟ་ཡང་རེབ་ཀོང་བའི་བླུན་པོ་ཞིག་གིས་བྲིས་ཚེ་རྟ་སྒ་
བྱ་བ་ལ་སྟར་དགའ་སོགས་ནོར་སྲིད་ཅིང༌། ཨ་མཆོག་པ་ཞིག་གིས་
བྲིས་ཚེ་ཉི་མ་ལ་ནི་མ་སོགས་ནོར་སྲིད། ཨ་མདོ་པ་ཕལ་ཆེར་རྣམས་
མི་དང་མུ་གཉིས་ནོར་སྲིད་ཀྱང་། བོད་དབུས་གཙང་པ་རྣམས་དེ་
གཉིས་ནམ་ཡང་མི་ནོར་ཀྱང་མུ་དང་མོ་ སྐབས་འགར་ནོར་སྲིད་པ་
སོགས་ཡིན་ནོ། ། ཞེས་གསུངས་པ་ཡང་བསམ་དགོས་པ་ཞིག་སྟེ།
དེང་དུས་བོད་སྤྱི་སྐད་ལ་ཆ་བཞག་ན་ཡིག་སྐད་འདི་ཧ་ཅང་གལ་ཆེ་
སྙམ། ཅི་ཕྱིར་ན། དེང་དུས་ན་གཞོན་དང་ཤེས་ཡོན་ཅན་སྐོར་
ཞིག་གིས་རང་ཉིད་ཀྱི་ཆེད་རྩོམ་འབྲི་སྐབས་དོན་གོ་སླ་སླ་རུ་བྲི་བསམ་
སྟེ་ཡུལ་སྐད་དང་ལུང་སྐད་བསླ་བསྲེས་བྱས་ནས་སྤེལ་བ་རྣམས་ལེགས་
པར་མི་སེམས། རིས་མེད་ཀློག་པ་པོ་ལ་ཞབས་འདེགས་ཞུ་དགོས་ན་
ངེས་པར་དུ་བོད་སྤྱི་དང་མཐུན་པའི་ཡིག་སྐད་བཀོལ་དགོས། དེ་
ལྟར་ན་ཨ་མདོ་ནས་དབུས་གཙང་ལ་ཁྱེར་ནའང་ཇི་བཞིན་གོ་བ་ཡིན།
དཔེར་ན། རྗེ་ཡབ་སྲས་ཀྱིགསུང་རྩོམ་མདོ་ཁམས་དབུས་གཙང་
གང་ནས་ཀྱང་རིས་སུ་མ་ཆད་པར་གོ་འོངས་པ་ལྟ་བུའོ། །
ཁ 64 --



གཏམ་རྒྱུད་གསེར་གྱི་ཐང་མའི་ཟིན་ཐོ།
ཡུལ་སྐད་ཅུང་དག་པར་བརྩི་བའི་ཨ་མདོའི་འབྲོག་པའི་སྐད་ཀྱི་
ནང་ནའང་། དངོས་པོ་དེ་ང་ལ་མི་དགོས་ཞེས་པ་ལ་མི ར་དགོས་
ཞེས་ཐལ་ཆེ་བའི་སྐད་ཡོད་ལ། མ་དག་པའི་ཚད་དུ་བརྩི་བའི་རྨ་
ཕར་འགྲམ་གྱི་སྐད་ཀྱི་ནང་ནའང་ཨ་མདོ་བྱིངས་ཀྱིས་མི་ཐོན་པའི་
དག་པའི་སྐད་ཀྱང་ཡོད་པ་དཔེར་ན། བཏུང་བྱའི་ཆུ་ལ་དབུས་
གཙང་ལྟར་དག་པར་ཀློག་སྟེ། ཆི་དང་ཆུ་ཤིན་ཏུ་མི་འདྲ་བ་ཡིན་
པས་བོད་སྤྱི་སྐད་ནི་ས་ཆ་གཅིག་ལ་གཏན་འཁེལ་བྱས་ན་མི་འགྲིག་པ་
གོང་དུ་གསུངས་པ་ལྟར་རོ། །
༦༩. ཡི་གེ་རྣམས་ཡུལ་མིའི་སྐད་གདངས་བཞིན་བྲི་དགོས་
པས། སྒྲ་ལྟ་བུ་ལ་ས་ག་ར་གསུམ་གྱི་སྒྲ་ཐོན་མི་དགོས་ན་དེ་ལྟར་བྲི་
མི་དགོས་པའི་ཕྱིར་རོ། ། དེས་ན་ས་མཐའ་སོགས་ཐམས་ཅད་སྔོན་
གྱི་ཚེ་དེ་ལྟར་སྐད་རང་ལ་ཡོད་པ་ལ་ཡི་གེས་ཕར་བསྟུན་ནས་བཅོས་པ་
ཡིན་ལ། ད་དུང་ཡང་ཁམས་ཡུལ་འགར་ཁྱོད་ཀྱི། རང་གི་སོགས་
ཀྱང་སུམ་ཅུ་པའི་སྦྱོར་ཚུལ་བཞིན་དུ་ཕལ་སྐད་ལ་ཡང་སྦྱོར་རོ། །
ཞེས་པ་ནི་བོད་ཀྱི་བརྡ་སྤྲོད་དང་ཡི་གེ་རྣམས་བོད་རང་གི་སྐད་ལ་
བསྟུན་ནས་བཟོས་པ་ ཤ་ སྟག་ཡིན་ན། མགོ་ཅན་འདོགས་ཅན་་་་
སོགས་དང་ རྗེས་འཇུག་ཡང་འཇུག་རྣམས་ཀྱང་ལ་ལ་དོན་མེད་དུ་
སྦྱར་རོ་སྙམ་པ་དག་ཀྱང་ཡུལ་ག་གེ་མོ་ཞིག་ན་དེ་དག་གི་སྒྲ་ཐོན་པར་
ཀློག་ངེས། སྐབས་འགར་ཡི་གེས་སྐད་ལ་ཞབས་འདེགས་ཞུ་བ་དང་
མཚམས་ལ་ལར་སྐད་ཀྱིས་ཡི་གེ་ལ་ཞབས་འདེགས་ཞུ་བ་སྟེ། དཔེར་
ན། ཚིག་གི་དག་ཆས་དོན་གྱི་གནད་འབྱིན་ཅིང༌། ། དོན་གྱི་གོ་
- 65 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
བས་ཚིག་གི་དག་ཐོན་པ། ། ཞེས་པ་དང་མཚུངས་སོ་སྙམ། འདི་
དག་གིས་སྔོན་ས་དྲག་དོར་བ་དང་དེང་དུས་ད་དྲག་འདོར་བ་རྣམས་
ཀྱི་བློ་ལ་ངེས་ཤེས་ཞེ་ཕེར་བ་བསྐྱེད་དོ། །
༦༥. འདར་ར་ར་དུ་རུ་རུ་ལྷབས་སེ་ལྷབ་སོགས་བོད་སྐད་རང་
བྱུང་གི་ཟུང་ལྡན་རྣམས་ཡིན་མོད། གཏོར་ཟློག་དང་སྔགས་ཆོག་
སོགས་ཀྱི་ནང་དུ་ཚུད་ཙམ་ལས། སྙན་དངགས་སུ་གྲགས་པའི་ནང་
དུ་ནི་སུས་ཀྱང་མི་འཇུག་པར་སྣང་། དེ་མིན་རང་རེ་རྣམས་ཀྱི་ད་
ལྟའི་རྩོམ་ལུགས་འདི་ནི་རྒྱ་སྐད་བོད་དུ་བསྒྱུར་པ་རྣམས་ཀྱི་དབྱིབས་
ཁོ་ནར་བྲིས་པ་ཡིན་ལ། དེ་རྣ་བར་འཇགས་འཇགས་ནས་གོ་བདེ་
བར་སོང་བ་ཡིན་གྱི། བོད་སྐད་རང་དབང་བའི་སྒྲིག་ཚུལ་ནི་མིན་
པར་ངེས་མོད། སུ་ཞིག་གི་རྣ་བར་འགྲོ། ཚིག་གསལ་ཆེ་བར་བྲིས་
ཚེ་ཀུན་གྱིས་གྲོང་ཚིག་ཅེས་སྨྲ་ཡིན་འདུག་སྟེ། གྲོང་ཚིག་ལ་ངོ་ཚའི་
ཚིག་རྗེན་པར་སོང་བ་བཞིན་དགོས་ཀྱི་ཚིག་རྗེན་པ་ཐམས་ཅད་དེར་
ག་ལ་འགྱུར། ཞེས་པ་ཡང་དེ་ཁོ་ན་སྟེ། བོད་རང་གི་ཁྱད་ཆོས་
རྣམ་པར་དོར་ནས་ཕྱི་གླིང་དང་མི་རིགས་གཞན་གྱི་ལད་ཟློས་ཀྱིས་
སྙན་ངག་དམ་དུམ་འབྲི་བ་དར་བར་འགྱུར་བཞིན་པའང་ཅུང་མ་
ལེགས་པར་མཐོང་། གོང་གསལ་གྱི་གསུང་བཤད་དེས་དུས་སྐབས་
དེའི་བོད་ཀྱི་སྙན་ངག་གི་རྣམ་པའམ་ངོ་བོ་མཚོན་ཡོད། དགོས་
དབང་གིས་གབ་ཚིག་གམ་བསྡུས་བརྗོད་ཀྱི་སྐབས་མ་གཏོགས་འཚོ་བ་
དང་བར་ཐག་མ་ཆད་པའི་བྱ་དངོས་སོགས་བརྗོད་བྱ་ལ་སྙིང་ཁོང་གི་
ཚོར་འདུ་འཕྱོ་སྟངས་བཞིན་སྦྱོར་དགོས་པ་ནི་ཐུན་མོང་གི་འདོད་ཚུལ་
- 66 —་



---
-
གཏམ་རྒྱུད་གསེར་གྱི་ཐང་མའི་ཟིན་ཐོ།
ཡིན་པ་སྙན་ངག་ཁྱད་མཚར་དག་ལ་མཇལ་ན་ཤེས། འོན་ཀྱང་དུས་
རབས་ཀྱི་འགྲོས་ཀྱིས་ད་ལྟའི་བོད་ཀྱི་སྙན་ངག་སྐོར་ཞིག་ཐོད་རྒལ་གྱི་
རྣམ་པ་བྱུང་ཡོད་པ་ཡིན། དེ་དག་གི་བར་ཁྱད་དག་ཀྱང་བློའི་གཡོ་
བའི་ནུས་ཤུགས་དང་རྨང་གཞི་མ་འདྲ་བའི་དབང་གིས་ སྙན་ངག་
ལའང༌ རོ་བཅུད་ཆེ་ཆུང་ འབྱུང་ བ་ ཆོས་ ཉིད་ ཀྱི་ རིགས་ པས་ ཤེས།
དཔེར་ན། དེང་དུས་ཀྱི་བློ་གསལ་འགའ་ཞིག བོད་ཀྱི་སྙན་ངག་
གི་ཚབ་བྱེད་དུ་འོས་པ་《ཕོ་ཉ་གཞོན་ནུ་དོན་གྲུབ》ཀྱང་ཕྱི་གླིང་གི་སྙན་
ངག་ཆེན་པོ《 སྤྲིན་གྱི་ཕོ་ཉ》ལ་གཤིབ་ཚེ། ད་དུང་ཁོར་ཡུག་དང་
ཡུལ་ལྗོངས་ཀྱི་བཀོད་པ་རྣམས་རང་རང་གི་བརྗོད་བྱའི་བརྩེ་དུངས་
ཀྱིས་ཟིན་མ་ཟིན་སོགས་ཁྱད་པར་འདྲ་ཆགས་པོ་བྱུང་སྟེ་གཞན་དག་
གི་རྗེས་ན་ད་དུང་ལུས་ཡོད་པར་བཤད་པ་ནི་ཤིན་ཏུ་མད་པར་སྣང་པ་
ལྟ་བུའོ། ། ཁོ་བོའི་བསམ་ཚུལ་ལ་གྲོང་ཚིག་ཅེས་པ་དེ་ངོ་ཚའི་ཚིག་ལ་
བཤད་པའི་གསུང་དེ་བླུན་གཏམ་གྱི་དོན་ལ་གོ་དགོས་པར་སེམས་ཏེ།
གཞན་དུ་ན། སྔ་དེང་བར་གསུམ་གྱི་སྙན་ངག་བརྒྱ་ཆའི་པདུན་ཅུ་
བརྒྱད་ཅུ་སྙན་ངག་གི་སྲིད་སྟེགས་ནས་ཕུད་དགོས་པར་འགྱུར་པའི་
སྐྱོན་འབྱུང་པའི་ཕྱིར་རོ། ། །
༦༦. སྒྲ་རྟོག་སེལ་འཇུག་ཏུ་ཆོས་ཀྱི་གྲགས་པ་སློབ་མ་དང་
བཅས་པས་སྒྲུབ་སྒྲུབ་པ་དེ་ལ་གོ་བ་ཅུང་ཟད་ཅིག་རྙེད་ན། བུམ་པ་
ལྟ་བུའི་དོན་གཅིག་སྟོན་པ་ལ། སྐད་རིགས་ཡོད་ཚད་ཀུན་ལ་ནུས་
པ་ཆེ་ཆུང་དང་། དོན་ཟབ་མི་ཟབ་ཀྱི་ཁྱད་ཅི་ཡང་མི་འོངས་པ་གོ་
ནུས། ཞེས་བཤད་པ་ནི་རང་ཅག་གི་ཚད་མའི་གཞུང་སྤྱི་དང་ཁྱད་
-- 67 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
པར་དུ་ངེད་ཅག་གི་བླ་མ་རིན་པོ་ཆེ་སཾགྷའི་མཚན་ཅན་ གྱི་གསུང་་
སོགས་ན། བུམ་པ་འཛིན་པའི་རྟོག་པ་དང༌། བུམ་པ་ཞེས་བརྗོད་
པའི་སྒྲ་གཉིས་བུམ་པ་ལ་སེལ་བས་འཇུག་པའི་དོན་བཞག་ཏུ་ཡོད་དེ།
བུམ་ འཛིན་ རྟོག་ པ་བུམ་ པ་ མ་ ཡིན་ པ་ ལས་ ལོག་ པར་ སྣང་ བ་ དེ།
བུམ་པའི་གཞན་སེལ་བའི་སྤྱི་ཡིན་ལ། བུམ་འཛིན་རྟོག་པས་དེ་
དངོས་ཀྱི་སྣང་ཡུལ་དུ་བྱས་པའི་སྒོ་ནས་བུམ་མིན་བསལ་ཏེ། བུམ་
པ་ལ་འཇུག་པ་དེ་བུམ་འཛིན་རྟོག་པ་བུམ་པ་ལ་སེལ་བའི་རྣམ་པས་
འཇུག་པའི་དོན་དང༌། བུམ་པ་ཞེས་བརྗོད་པའི་སྒྲ་དེས་བུམ་འཛིན་
རྟོག་པ་ལ་བུམ་པ་མ་ཡིན་པ་ལས་ལོག་པར་སྣང་བ་དེ་དངོས་ཀྱི་བརྗོད་
དོན་བྱས་པའི་སྒོ་ནས་བུམ་མིན་བསལ་ཏེ་བུམ་པ་ལ་འཇུག་པ་དེ་བུམ་
པ་ཞེས་བརྗོད་པའི་སྒྲ་བུམ་པ་ལ་སེལ་བས་འཇུག་པའི་དོན་ཡིན་པར་
གསལ་བས་སྐད་རིགས་མི་འདྲ་བའི་དབང་གིས་ཚིག་ལ་ནུས་པ་ཆེ་
ཆུང༌། ཟབ་ཁྱད་སོགས་འབྱེད་རྒྱུ་མེད་པ་གོ་ཐུབ་པར་འོང་ངོ༌། །
༦༧. བསྟན་བཅོས་ལེགས་པོ་དག་གི་མགོ་ལ་ཡང་འདི་འདྲ་
རྐྱང་བྲིས་པས་རྒྱུས་ཡོད་ཅིག་གི་མདུན་དུ་སླེབས་ཚེ་བསྟན་བཅོས་དེ་
ཙམ་བཟང་བ་ཞིག་ལ་རྩོམ་མཁན་ཁོ་རང་ཅོལ་ཆུང་ཞིག་ཏུ་འགྲོ་བ་
འདི་སྙིང་ལ་མ་གཟན་ནམ། འུ་ཅག་རང་ལ་སྐད་དང་ཡི་གེ་ཡོད་
བཞིན་དུ་རྒྱ་སྐད་ཙམ་བྱེད་དགོས་པའི་དོ་གལ་ཅི་ཞིག་མགོ་ལ་འབབ།
ཅེས་གསུངས་པ་ནི་བོད་ལ་ཤ་ཚ་དྲགས་པའི་སྨྲ་བ་སྟེ། སྔོན་གྱི་ལོ་ཙཱ་
བ་ཉི་ཟླ་འདྲ་བ་དེ་དག་གི་རིང་ནས་བཟུང་། དུས་ཕྱིས་ཀྱི་བཅོམ་
ལྡན་རིག་རལ། བུ་སྟོན། རྗེ་ཙོང་ཁ་པ། རྒྱལ་བ་ཀློང་ཆེན་པ་
– 68 -



གཏམ་རྒྱུད་གསེར་གྱི་ཐང་མའི་ཟིན་ཐོ།
སོགས་ཀྱི་སྐབས་རྣམས་ལ་མེད་ནའང་། ཕན་ཁེ་མཆིས་པ་གསར་དུ་
བཏོད་ན་མི་ཆོག་པ་ག་ལ་ཡོད། འོན་ཀྱང་སུམ་བིད་དམ་སུམ་རྐང་
སྡེབ་སྦྱོར་དུ་གྲགས་པ་འདི་ནི། དཔེར་ན། བོད་སྐད་མི་ཤེས་པ་
ཞིག་གིས། བུ་ཆུང་ལག་པའི་རྩེ་ན་སྦྲང་མ་ཞིག །ལྟ་བུ་ལ། ཁོས།
རྩེ་ན་བུ་ཆུང་ལག་པའི་ཞིག་སྦྲང་མ། ། ཞེས་པར་བརྡ་སྤྲོད་སུམ་
རྟགས་ཀྱི་གནོད་པ་མེད་ཀྱང་ཚིག་གི་སྡེབ་ལུགས་གང་འདྲར་གྱུར་ཡོད་
པ་མྱོང་བས་ཤེས། སྲོལ་དེ་ཡང་བོད་འདིར་རབ་བྱུང་བཅུ་གཅིག་པ
( སྤྱི་ལོ ༡༩༥༣)ནས་མཆེད་པའི་སྲོལ་རྒྱུན་ཞིག་རེད། ལར་དེ་་
དག་ལེགས་པོ་ཞིག་སྦྱོར་ཐུབ་པའི་དབང་དུ་བྱས་ཀྱང་བོད་རང་གི་
བསྟན་བཅོས་ཀྱི་དབུ་ལ་སྐད་གཞན་ཞིག་གི་རྩོམ་སྦྱོར་བ་ནི་རྒྱན་ལས་
མཚང་དུ་འགྲོ་ཞིང༌། མི་རིགས་རང་ལ་ཁྱད་མཚར་གྱི་ཡི་གེ་དང་
སྙན་ངག་ཡོད་པའི་ང་རྒྱལ་གྱི་མགོ་བོའང་སྙད་པར་བྱས་པ་མ་ཡིན་
ནམ། མཁས་པ་དྲང་པོ་འདི་ལྟ་བུས་མ་སྨྲས་པར་རེ་འགས་ཡིད་ལ་
སེམས་སྲིད་ཀྱང་རང་ཉིད་ཀྱི་དབང་ཐང་སོགས་ལ་འཛེམ་སྟེ་སྨྲ་ག་ལ་
ནུས། ད་ལྟ་ཡང་ད་དུང་ཤེས་ཡོན་ཅན་འགའ་ཞིག་མཁས་འདོད་
གྲགས་འདོད་ཀྱིས་སྙིང་སྨྱོས་ཏེ་རྣམ་ཐར་དང་རྟོགས་བརྗོད་འདྲ་
བརྩམས་པའི་མགོར་སུམ་རྐང་གི་སྤྲོས་ཤོམ་རྒྱག་པ་དངོས་སུ་མང་བ་
དང༌། དེ་མིན་ལྷ་ཁང༌། འདུ་ཁང་། མཆོད་རྟེན་སོགས་གསར་
བཞེངས་བྱས་པ་དག་ལ་སཾསྐྲྀ་ཏ་དང་ལྷའི་སྐད་ཡིན་ཟེར་ནས་ལཉྩ་
ཝརྟུ་སུམ་བིད་སོགས་སྦྱར་ཏེ་མཚར་མཚར་བྱེད། མི་རིགས་རང་གི་
ཡི་གེ་ན་གཅིག་ཀྱང་བྲི་བའི་གོ་ས་མ་ཐོབ། ཁོ་བོས་བལྟས་ན། ཡི་
- 69 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
གེ་དེ་དག་གཞན་རིགས་ཀྱི་ཡི་གེ་ཡིན་པའི་ཁར་ ཕལ་ཆེར་གཟུངས་
སྔགས་ ཟབ་ མོ་ ཡིན་ པས་ ངེད་ ཅག་ མང་ ཆེ་ བས་ དོན་ གོ་ བ་ ལྟ་ ཅི།
ཀློག་ཀྱང་དག་པོ་མི་འབྱུང་བ་མངོན་གསལ་རེད། འདི་དག་གི་རྐྱེན་
པས་བོད་རང་སྐད་ཀྱི་ཡི་གེར་བསྒྱུར་ཡོད་པའི་གཟུངས་སྔགས་དང་
བོད་ཀྱི་མཁས་པའི་གསུང་དྲི་མ་མེད་པ་རྣམས་དེ་དག་གི་སྟེང་སོགས་
ལ་སྦྱར་ན་ཕྱོགས་ གང་ཐད་ནས་དགེ་མཚན་རྒྱ་ཆེན་ལྡན་པ་དང་།
ཁྱད་པར་དུ་མི་རིགས་ཀྱི་ཁྱད་ཆོས་ཀྱང་མངོན་པར་སེམས། བྱིན་
རླབས་ཀྱི་ཚན་ཁ་ཆེ་མི་ཆེ་ཡང་ཡི་གེའི་རིགས་ཀྱིས་འབྱེད་པ་ཆོས་ཀྱི་
གཞུང་གང་དུའང་མེད་ཅིང་རིགས་པས་ཀྱང་མ་གྲུབ་བོ་ཞེས་མགྲིན་པ་
བསྲིངས་ ཏེ་ སྨྲ་ ནུས། དོན་ གྱི་ དབང་ འདི་ འདྲ་ གཟིགས་ ནས།
མཁས་དབང་ཉིད་ཀྱིས། མཁས་པའི་ཁུར་བཞེས་པ་རྣམས་ནས་
འདི་འདྲ་བྲི་བའི་སྲོལ་དེ་སྐྱུངས་པ་ཞིག་བྱུང་ན་ཡུལ་གྱི་མཛེས་རྒྱན་དུ་
ཆེ་ཞེས་ངན་སེམས་ཕྲ་མོ་ཙམ་ཡང་མེད་པར་སྙིང་ཐག་པ་ནས་གྲོས་ཞུ་
བ་ལགས་ཞེས་ཐུགས་ཐག་པ་ནས་སྨྲས་པ་དགོངས་པར་མཛོད་ཅིག
མཐོང་ན་འཇིགས་པའི་བདེན་པ་གཅེར་བུ་ལ། །
རང་མགོ་བསྐོར་པའི་གོས་ཀྱིས་མི་གཡོགས་པ། །
ཁྱོད་ལྟ་མཁས་པའི་དམ་ཚིག་དང་པོ་སྟེ། །
ངེད་ཅག་སྲོག་ལ་བབ་ཀྱང་སྲུང་བར་རིགས། །
༦༨. རང་འགྲེལ་ག་ལས་འཇིགས་མེད་དུ་གྲགས་པ་ནི་བོད་དུ་
བསྒྱུར་པ་འདི་ཁོ་ན་ལས་མེད་པར་འདུག འགྲེལ་བ་དེ་ཡང་རབ་
བྱེད་ཉེར་བདུན་པར་འཕགས་པ་ ལྷའི་ལུང་དྲངས་པའི་ཕྱིར་ རང་་་
ཡས༌ 70 -



གཏམ་རྒྱུད་གསེར་གྱི་ཐང་མའི་ཟིན་ཐོ།
འགྲེལ་མིན་ཅེས་རྗེ་བདག་ཉིད་ཆེན་པོས་གསུངས། ཞེས་བཤད་པ་
ནི་རང་ཅག་གི་བསྟན་འགྱུར་ཁྲོད་ན་བཞུགས་པའི་《ག་ལས་འཇིགས་
མེད»ཅེས་འབོད་པའི་བསྟན་བཅོས་དེ་ཉིད། བོད་ཀྱི་མཁས་པ་སྔ་
མ་ཕལ་ཆེར་གྱིས་ཀླུ་སྒྲུབ་ཀྱིས་མཛད་པའི་《དབུ་མ་རྩ་ཤེ» ཡི་རང་
འགྲེལ་དུ་འདོད། དེའི་རྗེས་སུ་རྗེ་ཙོང་ཁ་པས། དེ་རྩ་ཤེའི་རང་
འགྲེལ་མ་རེད། དེའི་ནང་ན་ཀླུ་སྒྲུབ་རང་གི་སློབ་མ་ཨརྱ་དེ་བ་ཞེས་
པ་དེའི་ལུང་ཡོད། སློབ་དཔོན་གྱིས་སློབ་མའི་ལུང་དྲངས་ཏེ་བསྒྲུབ་
མི་སྲིད་ཅེས་པ་ལྟར་《དྲང་ངེས་རྣམ་འབྱེད》དང་མཁས་གྲུབ་ཀྱི་
《སྟོང་ཐུན་ཆེན་མོ»སོགས་ན་གསུངས་ཞེས་པའོ། །
༦༩. བླ་མ་རིན་པོ་ཆེའི་སྣར་ཐང་བསྟན་འགྱུར་གྱི་དཀར་ཆག་
ཏུ་རང་འགྲེལ་ག་ལས་འཇིགས་མེད་ཅེས་བགྲང་བ་ལ་རྗེའི་གསུང་དང་
འགལ་ཞེས་མཁས་པ་རྣམས་གསུངས་ཀྱང་སྣར་ཐང་གི་དཀར་ཆག་དེ་
ནི་བུ་སྟོན་གྱི་དཀར་ཆག་ལ་དཔེ་ཞུས་ཏེ་མཐའ་ན་བར་སྐབས་ཀྱི་
ཚིགས་བཅད་སོགས་ཀྱང་དེ་ཀར་བཞག་ཡོད་པ་བཀླགས་པས་ཤེས།
ཞེས་བཤད་པ་ནི་བོད་ཀྱི་མཁས་མིང་འཛིན་པ་རྣམས་ཀྱིས་བྱས་པའི་
བསྟན་བཅོས་འགའ་ཞིག་གི་དེ་ཁོ་ན་ཉིད་གསལ་བར་བྱེད་པའི་སྨྲ་བ་
རང་དུ་འདུག “ རྗེའི་གསུང་དང་འགལ” ཞེས་འགོག་པའི་མཁས་
པའང་དགེ་བའི་བཤེས་གཉེན་ཆེན་པོ་ཤེས་རབ་རྒྱ་མཚོ་སོགས་ཡིན་
སྙམ་སྟེ། དེ་ཉིད་ཀྱི་གསུང་རྩོམ་ན་བྱམས་པ་རིན་པོ་ཆེར་དེ་ལྟར་
དགག་བཞག་གནང་ཡོད། འོན་ཀྱང་གསེར་ཐང་དུ་མཚན་སྨོས་ཏེ་
མ་བཀག་པ་མཁས་དབང་རང་ཉིད་ཀྱི་དགེ་རྒན་ཡིན་པའི་རྐྱེན་གྱིས་
- 71 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
སོ་ཞེས་པ་ནི་ཁོ་བོའི་རྣམ་རྟོག་གོ །
༧༠. དོགས་པ་ཤིན་ཏུ་ཆེ་བ་ནི་ག་ལས་འཇིགས་མེད་ཀྱི་ལེའུ་ཐ་
མ་ ལྔ་ ཀ་ སངས་ བསྐྱངས་ ཀྱི་ འགྲེལ་ བ་ དེ་ ག་ རང༌ དུ་ འདུག་ ཅིང་།
དེའི་རྒྱུ་མཚན་སངས་རྒྱས་བསྐྱངས་ཀྱི་ལེའུ་ཉེར་བདུན་པར་འཕགས་
པ་ལྷའི་ལུང་དྲངས་པ་ཡང་ག་ལས་འཇིགས་མེད་དུ་སླེབས་པར་འདུག
འོན་ཀྱང་འགྱུར་ཅུང་ཟད་མི་འདྲ་བ་འདུག་པས་གཞུང་དེ་གཉིས་བོད་
རང་ནས་བསྲེས་པ་ནི་མིན་པར་འདུག བོད་དབུ་མའི་ལུང་བ་ན་
མཁས་པ་སུའི་དོགས་སློང་ཙམ་ཡང་ད་ལྟའི་བར་མེད་པ་ནི་ཤིན་ཏུ་ངོ་
མཚར་སྙམ། ཞེས་གསུངས་པ་འདི་དག་གི་དཔྱད་པ་ཁོ་བོས་རྗེ་
བཙུན་ཆོས་རྒྱན་གྱི་གསུང་རྩོམ《ཀླུ་སྒྲུབ་དགོངས་རྒྱན》དང་མཁས་
དབང་ཉིད་ཀྱི་གསུང་རྩོམ་《ཀླུ་སྒྲུབ་དགོངས་རྒྱན》 གཉིས་ སོགས་་
བཀླགས་པའི་ཟིན་ ཐོ་《དབུ་མའི་བསྙེལ་ཟིན་བྱམས་བརྩེ་འོ་མའི་་་
བསང་གཏོར»ཞེས་པ་ལས་ཅུང་ཟད་རྒྱས་པར་བྲིས་ཡོད་པ་ན་གསལ་
བས་དེ་ལ་གཟིགས་པར་བྱ།
༧༡. དེ་ལ་ཀ་ལི་ད་ས་ནི་ནག་མོ་འཁོལ་སྟེ་རྒྱ་གར་གྱི་སྙན་ངག་
མཁན་ ཐམས་ ཅད་ཀྱི་ནང་ནས་གྲགས་ཆེ་ཤོས་སུ་གྱུར། གཟུར་་་་
གནས་འགའ་ཞིག་གིས་འདི་རྟ་དབྱངས་ལས་ལྷག་པ་མ་མཆིས་མོད་
ཀྱིས་རྟ་དབྱངས་ཆོས་ཀྱི་་གཏམ་དག་ལ་སྦྱར་ཏེ་སྙན་དངགས་བྱས་
པས་སྐྱེ་བོ་ཕལ་པ་ཀུན་གྱི་བློ་དང་མཐུན་པ་མེད་ལ། འདིས་འཇིག་
རྟེན་གྱི་བྱུང་ཚུལ་དཀྱུས་མ་ལ་སྦྱར་བས་ཀུན་གྱི་ཡིད་འཕྲོག་པ་བྱུང་པ་
ཡིན་ནོ་ཞེས་ཀྱང་སྨྲ། ཞེས་གསུངས་པ་ནི་སྙན་ངག་གི་ལུས་སྲོག་
- 72 -



གཏམ་རྒྱུད་གསེར་གྱི་ཐང་མའི་ཟིན་ཐོ།
རྒྱན་གསུམ་གང་ཡིན་ཀྱང་མིག་སྔའི་སྤྱི་ཚོགས་ཀྱི་འཚོ་བ་ལ་འབྲེལ་བ་
དམ་ཟབ་མེད་པར་ཧ་ལས་ཧང་སངས་ པའི་རྒྱ་མཚོ་ཆེན་པོའི་ ཕར་
འགྲམ་འདྲ་ཞིག་ལ་སྦྱར་ཏེ་སྙན་ངག་བྲིས་ན་ཀློག་པ་པོ་རེ་གཉིས་ལས་
ཕལ་མོ་ཆེ་ལ་སྙན་ངག་དེའི་འབྲས་བུ་འཐོབ་མི་སྲིད་པས་དེང་ཕྱིན་
སྙན་ངག་སྨྲ་བ་རྣམས་ཀྱིས་རང་གཞན་དག་གི་འཕྲལ་ཡུན་དགེ་མཚན་
ལ་གང་མཁོ་དེ་ལེན་དང་། དངོས་ཐོག་བདེན་འཚོལ་གྱི་ཀུན་སློང་
གཞིར་བྱས་ངག་རིག་གནམ་འཕང་གཅོད་པའི་སྐབས་དབྱེ་བ་ལགས་
སོ། །
༧3. ཨ་མ་སེདྷ་ནི་འཆི་མེད་མཛོད་མཛད་པ་ (པོ）སྟེ་སངས་
རྒྱས་པ་ཡིན་ཞིང་། ཕྱི་རོལ་པ་ཀུན་གྱིས་ཀྱང་གཞུང་དེ་ལ་གུས་པ་
ཚད་མེད་པ་བྱས་པས་ད་ལྟ་བཞུགས་པའི་འཆི་མེད་མཛོད་ཀྱི་འགྲེལ་
བ་ཡང་ལྔ་བཅུ་ལས་ལྷག་པ་ཡོད་འདུག་ཅིང༌། དེའི་ནང་ན་རབ་
འབྱོར་ཟླ་བ་མ་གཏོགས་གཞན་ཐམས་ཅད་ཕྱི་རོལ་པའི་ཕྱོགས་ནས་
ཡིན། ཞེས་བཤད་པའི་མངོན་བརྗོད་ཀྱི་བསྟན་བཅོས《འཆི་མེད་
མཛོད»ནི་མངོན་བརྗོད་ཀྱི་གཞུང་ཐམས་ཅད་ཀྱི་ཁུངས་གཏུགས་ས་
གཅིག་པུ་ཡིན་ལ། ཕྱི་ནང་ མཁས་པ་ཀུན་གྱིས་ཚད་མར་འཛིན།
ཁྱད་པར་དུ་འཛམ་གླིང་གི་གཞན་འགྲན་མེད་པའི་མཁས་པ་དཔལ་
ལྡན་ཟླ་བ་གྲགས་པས་ཀྱང་《དབུ་མའི་གཞུང་》ན་འདི་ཉིད་ལུང་
འདྲེན་བྱས་འདུག རབ་འབྱོར་ཟླ་བའི་འགྲེལ་བ་ནི་《འགྲེལ་བ་
འདོད་འཇོའི་བ་མོ》ཞེས་པ་སྟེ་རང་ཅག་གི་བསྟན་འགྱུར་ཁྲོད་ན་
བཞུགས་སོ། །
-- 73 --



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
༧༣. པཱ་ལཱ་དིགྱ་སྟོབས་ཀྱི་ཉི་མའི་བུས་དེའི་བྱང་ཤར་དུ་གཙུག་
ལག་བརྩིགས་ཤིང་ཕྱོགས་བཞིའི་དགེ་འདུན་སྤྱན་དྲངས་ཏེ་དུས་སྟོན་
ཆེན་པོ་བྱས་ནས་ཕུལ། དགེ་འདུན་མཇལ་ནས་རྒྱལ་པོ་རང་ཉིད་
ཀྱང་དད་དེ་རབ་ཏུ་བྱུང༌། ཐམས་ཅད་ཀྱི་གྲལ་མཇུག་ཏུ་བཞག་
པས་ངོ་ཚ་ནས་དགེ་འདུན་ལ་གསོལ་བ། དེ་ཕྱིན་བསྙེན་པར་མ་
རྫོགས་པ་རྣམས་ལོའི་རྒན་རིམ་གྱིས་སྡོད་པའི་གནང་བ་བྱས་པ་ཕྱིས་
ཀྱི་བར་དུ་གནས། ཞེས་པ་ནི་རང་ཅག་བོད་ཀྱི་དགོན་པ་ཁག་་་་
དུའང་ལ་ལར་བསླབ་པ་རྒན་རིམ་གྱིས་བཞུགས་པ་དང་། ལ་ལར་
ཐོབ་དང་གོ་སའི་མཐོ་དམའ་ལྟར་བཞུགས་པ་དང༌། ལ་ལར་ལོའི་
རྒན་རིམ་གྱིས་གྲོང་སྲོལ་ལྟར་བཞུགས་པ་སོགས་ངེས་གཏན་མི་འདུག་
པ་འདྲའོ། ། ཐོག་མར་གྲལ་དང་སྐལ་སོགས་ཀྱི་ཕྱག་སྲོལ་ཧ་ཅང་
དག་པ་ཞིག་ཡིན་སེམས་ཀྱང་ད་ལྟ་གང་བྱུང་མང་བྱུང་དུ་གྱུར་ཏེ་སྐལ་
ཡང་ཐོབ་དང་མཚན་སྙན་གྱི་རྩལ་གྱིས་ལེན་བཞིན་པ་འདི་ལ་ཆོས་ཀྱི་
གནད་མཁྱེན་པའི་བཤེས་གཉེན་དག་གིས་ཐུགས་ཀ་ལོག་ཀིན་ཡོད་
ཀྱང་འགོག་ཐབས་བྲལ་བ་ཡིད་ཕམ།
༧༩. (རྒྱ་གར) ཁྱོ་བོ་ཤི་བའི་རྗེས་ སུ་ཆུང་མ་བཟང་གསོན་
པོར་མེ་ལ་མཆོངས་དགོས་པ་དང་། བུ་ཆུང་སྐྱེས་མ་ཐག་ཕ་མས་
ཁྱེར་ཏེ་རྩྭ་ལས་བྱས་པའི་གྲུ་ཆུང་གི་དབུས་སུ་བཞག་ནས་མེ་ཏོག་གིས་
གཡོགས་ཏེ་གངྒའི་དབུས་སུ་བསྐྱུར་ནས་ལྷ་མོ་གངྒ་ལ་ཕུལ་བ་ཡིན་
ཟེར་ནས་སྒྲ་སྙན་བྱེད། ཕ་མ་འཆི་ལ་ཉེ་ཚེ་གངྒའི་འགྲམ་དུ་ཁྱེར་ཏེ་
མགོ་ཆུ་སྲུབས་བཏང་ནས་དབུགས་རྔ་ལེན་པ་སོགས་གདུག་པ་ཅན་གྱི་
- 74



-
-
-
-
-
གཏམ་རྒྱུད་གསེར་གྱི་ཐང་མའི་ཟིན་ཐོ།
སྲོལ་ལུགས་དམ་པའི་ཆོས་སུ་གྲགས་པ་ལུང་གི་རྒྱབ་སྐྱོར་བྲག་ལས་སྲ་
བ་ཅན་མང་དུ་དར། ད་དུང་ཡང་གསང་ཐབས་སུ་དེ་ལྟར་བྱེད་
ཤིན་ཏུ་མང་། ཞེས་བཤད་པ་ནི་ཆོས་སུ་བསྙད་བཏགས་པའི་རྨོངས་
དད་ཀྱི་རང་མཚང་ཕྱི་རུ་ཕུད་པ་སྟེ། དེ་འདྲའི་སྐྱོ་བོའི་མཛད་སྤྱོད་
ངེད་ཅག་བོད་དུ་དར་མེད་ཀྱང་། ཡུལ་ལྷ་གཞི་བདག་ལ་དད་པ་ཆེ་
ཁུལ་གྱིས་ར་ལུག་གསོན་པོ་སྐྱེ་ཅུང་ཟད་བྲེགས་ཏེ་བསང་མགོར་་་་་
འཕངས་ནས་ཁྲག་དང་བསུར་གྱིས་མཆོད་སྦྱིན་བྱས། མཐར་་་་་་
བསང་མེས་ཤ་ཚོས་ཡོད་པའི་ཚད་ཐོན་མ་ཐོན་ལ་དད་ལྡན་དེ་རྣམས་
གསོལ་རས་ཟ་ཟེར་ནས་འཕྲོག་རེས་ཀྱིས་རྔམས་ཟ་བྱེད་པ་སོགས་
དགོད་བྲོ་བའི་ལྟད་མོའང་མཐོང་རྒྱུ་རེ་འདུག འཚེ་བ་ཆོས་མིན་དུ་
བརྩིས་ཏེ་དམ་པ་འགས་སྲོལ་དེ་གཅོད་པར་མཛད་ཀྱང་སྐྱེ་སྤྲུལ་འགའ་
ཞིག་གང་ཅིའི་རྐྱེན་ལ་ཁག་བཞག་སྟེ་ཕྱིར་འཛུགས་པ་གནང་། དོན་
དུ་རང་གི་ཁེ་ ཕན་གཉེར་བ་ ཡིན་ པ་ ཕལ་ཆེར་གྱིས་གང་ནས་ཤེས།
སྤྱང་གྲུང་ཅན་འགའ་ཞིག་གིས་ཚུལ་དེ་བསམ་བློའི་འཆུན་མོད་ཀྱང་
ཁའི་གྲངས་ཀ་ཉུངས་པ་དང་དབང་ཆ་མེད་པས་བྱ་ཐབས་ཟད། །
༧༥. (རྒྱ་ནག་གི་སྡེ་སྣོད་འཛིན་པ་ལི་ཙིང་)བཙུན་པ་འདིའི་
དུས་ ན་ ད་ དུང༌ རྒྱ་ གར་ ན་ དགེ་ སློང་ མ་ ཡང་ ཡོད་ འདུག་ ཅིང་།
ཞབས་ཏོག་ཞན་པའི་ལོ་རྒྱུས་གསུངས། དེ་མཚུངས་རྒྱ་ཡུལ་དུ་ཡང་
དགེ་སློང་མ་ཡོད་པར་འདུག ཅེས་བཤད་འདུག་པ་ལ་གཞིགས་ན་
འཁོར་རྣམ་བཞི་ཆེས་གནའ་སྔ་མོ་ནས་རྒྱ་གར་དང་བོད་ན་མེད་པར་
གྱུར་པ་གསལ་མོད་རྗེ་ཡབ་སྲས་ཀྱི་སྐུ་དུས་ཙམ་ན་བྱོན་པའི་བོད་ཀྱི་
- 75 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
མཁས་དབང་པཎ་ཆེན་གསེར་མདོག་ ཅན་པའམ་ ཤཱཀྱ་མཆོག་ལྡན་
གྱིས་དགེ་སློང་མའི་སྡོམ་པ་བསྩལ་ཡོད་པ་བདེན་ན་དེ་དུས་ཀྱང་དགེ་
སློང་མ་ཡོད་དགོས་འདུག་སྟེ། ཚུལ་འདི་ལ་མཁས་གྲུབ་དགེ་ལེགས་
དཔལ་བཟང་གིས《ཐུབ་བསྟན་བྱི་དོར》ན་དགག་བཞག་མཛད་ཡོད།
༧༦. (རྒྱལ་པོ་དྷརྨ་པ་ལའི་བུ་དེ་ཝ་པཱ་ལ) རྒྱ་ནག་གི་གོང་མ་
སོགས་དང་གྲོགས་སུ་སྡེབ་ཅིང༌། དེའི་ཚེ་ཡུན་ནན་གྱི་ལྷོའི་མཐའ་
ཀམོ་ཛའམ་ཙམྤ་གྲགས་པ་དེར་རོང་ཞུན་བྱ་བའི་རྒྱལ་ཁབ་ཆེར་དར་
ཞིང༌། དེའི་རྒྱལ་པོ་ཡང་བྷངྒ་ལ་པ་རྣམས་དང་འབྲེལ་ཆེ་ཟེར་བས།
ཇོ་བོའི་བསྟོད་པ་ལས་རྒྱ་ནག་སྟོང་ཁུན་རྒྱལ་པོ་ཞེས་བཤད་པ་དེ་ཡང་
འདི་ཡིན་ནམ་སྙམ། ཞེས་པའི་སྟོང་ཁུན་རྒྱལ་པོ་དེའི་དོན་བོད་ཀྱི་
མཁས་པ་དག་བོད་སྐད་ཡིན་ཤག་གི་སྒྲ་བཤད་མང་པོ་བྱས་ཡོད་པའི་
ཚུལ་ཨ་ཀྱཱ་ཡོངས་འཛིན་བློ་བཟང་དོན་གྲུབ་ཀྱིས་བརྩམས་པའི《ལམ་
RA Tĩnh » KET 'T II 13 Katak ( :
kོ ཊྚE) རྒྱ་ནག་ཤར་ཕྱོགས་རྒྱལ་བོ་ཞེས་པ་ཡིན་པ་རྗེ་ལྕང་སྐྱ་
རོལ་བའི་རྡོ་རྗེ་སོགས་ཀྱིས་བཤད་པ་ལྟར་རོ། །
༧༧. ལར་ཀླུ་སྒྲུབ་ཡབ་སྲས་ཀྱིས་བསྟན་པའི་གནས་ལུགས་ཀྱི་
ལྟ་བ་དེ་ལ་ཤེས་རབ་ཅན་སུ་ཡང་ཡིད་མི་འཕྲོག་པ་མེད་པས། ཕྱིས་
ཀྱི་མུ་སྟེགས་མཁན་པོ་རྣམས་ཀྱང་རང་རང་གི་ཞེ་འདོད་མཐར་ཐུག་
དེ་ལ་བསྲེས་ཅི་ཐུབ་བྱས་ནས་བཤད། རྣམ་པ་གཅིག་ཏུ་སངས་རྒྱས་
ཀྱི་བསྟན་པ་ཡང་རྟེན་གྱི་བུམ་ པ་ཆག་པ་ན་ནང་གི་ བཅུད་རྣམས་་
ཕྱོགས་དེ་ག་རང་དུ་ཐིམ་ནས་འཇིབ་རྒྱུ་དང་ལྡག་རྒྱུ་མེད་པའི་སྣུམ་
76 —



གཏམ་རྒྱུད་གསེར་གྱི་ཐང་མའི་ཟིན་ཐོ།
འཁྱིལ་ལེ་བ་ཞིག་ད་དུང་ཡོད་པར་སྣང༌། ཞེས་བཤད་པ་ལྟར་སྔོན་
གྱི་ཕྱི་ནང་གི་མཁས་བླུན་ཡོད་ཚད་བདེན་དོན་གྱི་རྗེས་སུ་འབྲང་ཅི་
ཐུབ་བྱས་ཏེ་རང་གཞུང་བརྩམས་ཡོད་པས། ཕན་ཚུན་ཁྱད་འབྱེད་
མི་ཐུབ་པའི་བསླ་བསྲེས་སུ་གྱུར་པ་ལྟར་བོད་འདིར་ཡང་གྲུབ་མཐའ་
སྣ་ཚོགས་དེ་མཚུངས་སུ་བྱུང་ཡོད། ཀླུ་སྒྲུབ་ཡབ་སྲས་ཀྱི་གནས་
ལུགས་ཀྱི་རྗེས་སུ་མུ་སྟེགས་པ་རྣམས་འབྲངས། དེ་དག་གི་རྗེས་སུ་
ཡང་རིམ་གྱིས་ནུབ་ཕྱོགས་མཁས་པ་རྣམས་འབྲངས་ཏེ་གཞུང་ལུགས་
མང་པོ་བརྩམས་སྣང་། འདི་ལ་དེང་དུས་ཀྱི་དཔྱོད་ལྡན་འགའ་ཞིག་
རང་གཞུང་རྣམས་གོ་མྱོང་མེད་པར་ནུབ་ཕྱོགས་ཀྱི་མཚན་ཉིད་རིག་པ་
(hིགས་)ཐོར་བུ་རེ་རྒྱའི་ཡི་གེར་འགྱུར་བ་དེ་དག་ལ་བརྟེན་
ནས་བོད་ཀྱི་དབུ་མའི་རིགས་པ་སྤྱི་དང་ཁྱད་པར་ཐ་སྙད་ཚད་གྲུབ་ཀྱི་
ཀླན་ཀ་རྣམས་ཀྱང་ནུབ་ཕྱོགས་ཀྱི་མཚན་ཉིད་རིག་པ་འགའ་ཞིག་ལ་
རྨང་གཞི་བྱས་ཏེ་བྱུང་བར་འདོད་པ་ནི་རྒྱུ་འབྲས་གོ་ལྡོག་ཅིང་བོད་
རང་གཞུང་ལ་མཐོང་རྒྱ་ཆུང་བའི་རྟགས་སུ་གསལ། འདི་དག་གི་
དོན་གོང་དུ་ཡང་ཡང་ཞུས་ཡོད་པས་ཆོག་གོ །
༧༨. བདེན་པ་བཅད་ཙམ་གྱི་མེད་དགག་བསྒོམས་ན་དབུ་མ་
ཡིན་གྱི། སྤྲོས་བྲལ་ཙམ་ནི་ཕྱི་རོལ་པའི་ལུགས་ཡིན་ནོ་ཞེས་འཇམ་
དབྱངས་ དགའ་ བློ་ ཞལ་ འཛུམ་ འོངས་ པ་ ཞིག་ བྱེད་ དགོས་ སམ།
འོན་ཀྱང་གཞན་གྱིས་བཤད་པའི་སྤྲོས་མེད་ཕལ་ཆེར་ཞིག རི་བོ་
དགེ་ལྡན་གྱི་རྩེ་མོར་རྒྱང་མཐོང་ནས་བལྟས་ཚེ་མེད་དགག་རྐྱང་དུ་
སོང་ཡོད་པར་འདུག་པས་འདི་ཡང་དེ་འདྲར་སོང་ཚེ། རྩོད་པ་ཆོས་
— 77 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
ཕྱོགས་སུ་བཟླུམ་པ་ལས་འོས་ཅི། ཞེས་སྣང་བ་ནི་ངེད་ཅག་བོད་ཀྱི་
ནང་ཚགས་ཀྱི་འགལ་བ་སྟེ། ཆོས་རྗེ་གོ་བོ་རབ་འབྱམས་པ་བསོད་
ནམས་སེངྒེ་མཆོག་གིས་དགག་བྱ་ཁྱབ་ཆེ་དང་སྟོང་ཉིད་མ་ཡིན་དགག་
ཏུ་བཤད་པ་ལ་འཇམ་དབྱངས་དགའ་བའི་བློ་གྲོས་ཀྱིས་ཐ་སྙད་ཚད་
གྲུབ་དང་སྟོང་ཉིད་མེད་དགག་ཡིན་པའི་ལུང་རིགས་རྒྱ་ཆེར་སྤྲོས་ཏེ
《གོ་ལན་གནམ་ལྕགས་འཁོར་ལོ»བྱ་བ་བརྩམས་ནས་འགོག་པར་
མཛད་ཡོད། ཕྱི་རོལ་པའི་སྤྲོས་མེད་རྣམས་ཀྱང་གནས་ལུགས་ངེས་
དོན་ལ་སོང་ཚེ་ནང་བའི་སྣུམ་འཁྱིལ་བ་ཡིན་པ་གོང་ལྟར་ཡིན་ཕྱིར་
རྩོད་པ་ཆོས་ཕྱོགས་སུ་བཟླུམ་ན་ཅི་ལ་མི་ཆོག འོན་ཀྱང་། 《དགེ་
ཆོས་ལོ་རྒྱུས》མི་རྒན་ཤེར་རྒྱམ་གྱིས་བྲིས་པ་ན། སྐབས་ཤིག་དགེ་
ཆོས་རིན་པོ་ཆེས་གོ་རམས་པའི་《ལྟ་བའི་ཤན་འབྱེད»ཅེས་པ་་་་
གཟིགས་ཏེ་བཤུམ་པས་སྤྱན་ཆབ་མ་ཆོད་ཚུལ་དང༌། དགེ་ཆོས་ཀྱིས་
འཇམ་དབྱངས་དགའ་བློ་གོ་རམས་པའི་དྲུང་ནས་སྣབས་མཐོ་གང་
ལུགས་ཏེ་ཕྱིར་འོང་དགོས་ཟེར་བར་བཤད་པ་རྣམས་ནི་ཕྱོགས་རིས་
མིག་ཅན་གྱི་བླུན་གཏམ་ཁོ་ན་ཡིན་པ་ལེགས་བཤད་དག་ལ་མཇལ་ན་
ཤེས། སྤྱིར་ལོ་རྒྱུས་དེ་ལས་ཆགས་སྡང་གི་སྨྲ་བ་དང་དོན་དངོས་
དང་མི་མཐུན་པའི་སྒྲོ་སྐུར་མང་པོ་འབྱུང་བ་སྟེ། དེས་གངས་ཅན་
བོད་ཀྱི་གཟུར་གནས་མཁས་དབང་མཆོག་ལ་རྐང་འདྲེན་བྱས་པ་ཉིད་
དུ་འདུག་ཚུལ་ཁོ་བོས་《འོ་མའི་བསང་གཏོར»དུའང་ཅུང་གསལ་
བར་བཀོད་ཡོད་པ་ལྟར་རོ། །
༧༩. ཐེག་པ་ཆེ་ཆུང་དང་མདོ་སྔགས་གཉིས་ལ་ལྟ་བའི་མཐོ་
78 -



གཏམ་རྒྱུད་གསེར་གྱི་ཐང་མའི་ཟིན་ཐོ།
དམན་དང་ཁྱད་པར་མི་འཐད་ཅེས། བོད་ཕྱི་རབས་པ་རྣམས་ནན་
ཏན་མཛད་པ་བཞིན་ཕྱི་ནང་གཉིས་ཀྱང་ལྟ་བའི་སྒོ་ནས་འབྱེད་པ་
མིན་གྱི་སྤྱོད་པའི་སྒོ་ནས་འབྱེད་པ་ཡིན་ནོ་ཞེས་ནི་མི་གསུང་གྲང༌།
ཁོ་བོས་ནི་དོ་གལ་གང་ཡང་བྱས་མེད་སྟབས། མུ་སྟེགས་ཅན་ལ་
སྨད་བྱས་ན། །རྣམ་པར་སྣང་མཛད་རིང་བར་འགྱུར། །གསུངས་
པ་དེ་ནི་བདེན་པར་སྣང་། བྱ་བ་འདི་ཙམ་ཞིག་སྨྲས་ནས་བློ་བདེ་
བར་བསྡད་དོ། ། ཞེས་གསུངས་པ་ནི་གོང་ལྟར་ཕྱི་རོལ་མུ་སྟེགས་པ་
འགའ་ཞིག་དང་ཕྱིས་ཀྱི་ནུབ་ཕྱོགས་མཚན་ཉིད་རིག་པ་བ་ཁག་ཅིག་
ལྟ་བའི་ཕྱོགས་ནས་འདྲ་མཚུངས་སུ་གྱུར་འདུག་ན། ཕྱི་ནང་གི་ཁྱད་
འདི། སྤྱོད་པའི་སྒོ་ནས་ཕྱེ་ན་འདི་འདྲ་བའི་སྐྱོན་མི་འོངས་པར་
དགོངས། འོན་ཀྱང༌། རང་གཞུང་ན་ཐེག་པ་ཆེ་ཆུང་གི་ཁྱད་་
ཐབས་ཀྱིས་འཇོག་པ་དང༌། མདོ་སྔགས་ཀྱི་ཁྱད་འབྲས་བུ་ལམ་བྱེད་
ཀྱིས་འཇོག་པ་ལས་ལྟ་བའི་སྒོ་ནས་མི་འཇོག ཁྱད་པར་དུ་མདོ་དང་
སྔགས་གཉིས་ཀྱི་ལྟ་བ་ཁྱད་མེད་པའི་ཐུན་མོང་པ་ཡིན་པ་རྗེ་ཙོང་ཁ་
པའི 《དྲང་ངེས་རྣམ་འབྱེད》དང་གུང་ ཐང་བསྟན་པའི་སྒྲོན་མེའི་
《དྲང་ངེས་དཀའ་འགྲེལ་ཡང་སྙིང་》ན་གསལ། །
༨༠. གཞན་ཡང་ཡེ་ཤུ་དང་། ཀླ་ཀློའི་ལུང་དུ་སྙིང་རྗེ་སྦྱིན་པ་
ཁྲེལ་ཡོད་སོགས་ཅི་བཤད་པ་ཐམས་ཅད་ཀྱང་ཁོང་ཅག་གི་ཆོས་སུ་
ཞུགས་པའི་སྤུན་དུ་གྲགས་པ་ནང་ཕན་ཚུན་ཁོ་ན་ལ་བྱེད་དགོས་པར་
བསྟན་གྱི། ཆོས་ལུགས་གཞན་གྱིས་བསྡུས་པའི་སྐྱེ་བོ་རྣམས་ལ་
གསོད་རྡུང་མགོ་སྐོར་བྱས་པ་སོགས་ལ་ཉེས་དམིགས་ཕྲ་མོ་ཙམ་ཡང་
- 79
ཡས་



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
ཡོད་པར་གང་དུ་ཡང་བསྟན་པ་མེད་དོ། ། ཞེས་གསུངས་པ་ནི་རང་
རེའི་བསྟན་པ་དང་གཞན་པའི་ཆོས་ལུགས་ཀྱི་མཐར་ཐུག་གི་ཁྱད་པར་
གསལ་བོ་བཤད་པ་སྟེ། རང་རེའི་བསྟན་པའི་སྙིང་རྗེ་ནི། ས་བཅུ་
པའི་མདོ་ལས།
གསེར་འོད་དམ་པའི་རྔ་ཆེན་སྒྲ་ཡིས་ནི། །
སྟོང་གསུམ་འཇིག་རྟེན་འཇིག་རྟེན་གསུམ་འདི་ན། ། །
ངན་སོང་སྡུག་བསྔལ་གཤིན་རྗེ་སྡུག་བསྔལ་དང་། །་
དབུལ་བའི་སྡུག་བསྔལ་སྡུག་བསྔལ་ཞི་བར་ཤོག །
ཅེས་དང༌། སྙིང་རྗེ་ནི་ཆོས་གཅིག་པོ་སྟེ། འདི་ཡོད་ན་ཆོས་གཞན་
ཐམས་ཅད་ལག་མཐིལ་ཏུ་མཆིས་པ་ལགས་སོ། ། ཞེས་གསུངས་པ་
དང་། མཁས་དབང་མཆོག་གིས། རང་གི་དགྲ་ལ་སྡང་མིག་ཙམ་
ཡང་ལྟ་བར་མི་སྤོབས་ཤཱཀྱའི་སྲས། །་ཞེས་གསུངས་ཡོད་པ་དག་གིས་
གཞན་གྱི་ཆོས་ལུགས་ལྟར་ཕྱོགས་རེ་ཙམ་ཞིག་མིན་པ་ཤེས་དགོས། །
༨༡. རེབ་ཀོང་དུ་རྒྱལ་བོ། བློན་ཆེན། བཙན་མོ་བྱ་བའི་
སྡེ་ གསུམ་ ཁད་ ཉེ་ བར་ ཡོད་ པའང༌། རྒྱལ་ པོ། བློན་ ཆེན།
བཙུན་མོ་རྣམས་ལ་དཔེ་རྙིང་དུ་རྒྱལ་པོ་བློན་ཆེན་བཙུན་མོ་ཞེས་དེ་ཁོ་
ན་ལྟར་བྲིས་པ་མཐོང་བས། དེ་གསུམ་གྱི་ས་སྐལ་སོགས་སུ་མིང་
བཏགས་པ་ཞིག་ཏུ་གདོན་མི་ཟ་ལ། དེ་བཞིན་ཉོང་སྐྱིད་ཁྱུང་པོ་
སོགས་ཀྱང༌། དབུས་གཙང་ནས་མཆེད་པའི་སྔོན་གྱི་རུས་མིང་ཁོ་ན་
ཡིན་མོད། ཞེས་བཤད་པ་འདིས་བོད་ཀྱི་སྡེ་མིང་ཕལ་ཆེར་གྱི་གོ་
དོན་དཔོག་ཚུལ་ལ་དཔྱད་སྒོ་ཕྱེ་བ་དང༌། ཉང་སྐྱིད་ཁྱུང་གསུམ་
པ་ལ་
80 —



གཏམ་རྒྱུད་གསེར་གྱི་ཐང་མའི་ཟིན་ཐོ།
ཡང་བོད་ཀྱི་རུས་རྒྱུད་གྱེས་པའི་མིང་ཡིན་པར་ཁོ་ན་ཞེས་པའི་ཚིག་གི་
རྣམ་གཅོད་ཀྱིས་གོ་བར་འདོད་ན། དེ་ལས་གཞན་པ་དག་གི་བཤད་
ཚུལ་རྣམས་ཉི་ཚེ་བ་ཡིན་པ་གསལ་བས་སྤྲོ་བར་མི་འདོད་དོ། །
༨༢. དཔེར་ན་གེ་སར་ཡང་གྲུ་གུའི་རྒྱལ་པོ་མི་ཉག་ལ་གཡུལ་
འགྱེད་མཁན་ཞིག་ཡོད་པ་དེའི་གཏམ་ཡིན་མདོག་ཁ་བས་རྩ་བ་ཙམ་
ཡོད་ཀྱང་མི་སྲིད་མོད། ཆེ་ཆེར་ཐལ་བས་མཛུབ་མོ་འཛུགས་ས་འདི་
ཡིན་སྟོན་རྒྱུ་མེད་པ་བཞིན་ནོ། །ཞེས་གསུངས་པ་དང་མཚུངས་པར་
ཁོང་གིས་བརྩམས་པའི་《ཧི་མ་ཡའི་བསྟན་བཅོས》སུའང་།
གངས་ཀྱི་སེངྒེ་གར་ཡང་མ་མཆིས་ཤིང་། །
གེ་སར་རྒྱལ་པོ་གུད་དུ་མི་བཞུགས་མོད། །
སྒྲོ་བཏགས་སེམས་ལ་དངོས་སུ་སྣང་བ་འདི། །
སྙན་ཚིག་སྒྲ་ཡི་བརྗོད་བྱར་ཅིས་མི་རུང༌། །
ཞེས་འབྱུང་བ་ལ་གཞིགས་ན་བོད་ཀྱི་《སྒྲུང་ཡིག»ཆེན་མོའི་ནང་གི་མི་
སྣ་གཙོ་བོ་གླིང་གེ་སར་རྒྱལ་པོ་དེ་ལོ་རྒྱུས་ཀྱི་མི་སྣ་ཞིག་མིན་པ་གསལ་
པས། དེང་དུས་ཕལ་ཆེར་དེ་ཉིད་ལོ་རྒྱུས་ཀྱི་མི་སྣ་ཞིག་ཏུ་ངོས་་
འཛིན་གནང་བཞིན་པ་འདི་དགོས་དབང་ཞིག་ཡིན་ན་མ་གཏོགས་
དོགས་པ་ཤིན་ཏུ་ཆེ།
༨༢. ཕྱི་གླིང་པ་རྣམས་ཀྱིས་བོད་མགུ་ཕྱིར་བྷངྒའི་ཆུ་འགྲམ་དུ་
སངས་རྒྱས་ཀྱི་ལྷ་ཁང་ཞིག་བཞེངས་ཤིང་ས་ཕུལ་བ་ཡང་ད་བར་སྒེར་
བ་ལྟ་བུ་ཞིག་ཡོད། ཅེས་གསུངས་པ་ནི་གཞན་དང་གཞན་གྱིས་བོད་
དད་ལྡན་དྲང་བོའི་སྣོད་བཅུད་ལ་ཕྱག་རིང་བརྐྱངས་པའི་ཐབས་ཤེས་
ཡ 81 ག



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
ཏེ། ལྷ་ཁང་ཆོས་ཁང་བཞེངས་པ་དང༌། བླ་དཔོན་དྲག་གྲས་ཀྱི་
སྦྱིན་བདག་བྱེད་པ། སེ་འབྲས་སོགས་དགོན་ཆེན་ཁག་ལ་གཏོང་སྒོ་
རྒྱ་ཆེན་བཏང་ནས་རང་ཉིད་ཀྱི་དམིགས་ཡུལ་ལ་གོམ་འགྲོས་འདོར་
དང་དོར་པར་གྱུར་པའི་ལོ་རྒྱུས་ལ་ངོས་འཛིན་མ་ནོར་པ་གནང་ཡོད་
འདུག་གོ །།
༨༤. དབྱིན་ཇིའི་རྒྱལ་མོ་བིག་ཊོ་རི་ཡིའི་ཁྲི་འཛིན་སྐབས་རྒྱ་
གར་གྱི་གོང་མར་བསྒྲགས་ཏེ་དབང་ཧྲིལ་བོ་ཕྱི་གླིང་པས་བཟུང་ནས་
ད་ལྟའི་ཡོས་ལོ་འདི་བར་ལོ་བརྒྱད་ཅུ་གྱ་གཅིག་སོང་། རྒྱལ་མོ་དེས་
ལོ་དྲུག་ཅུ་ཙམ་གྱི་ཡུན་ལ་སྲིད་བཟུང༌། བོད་མི་གཅམ་བུ་པ་རྣམས་
ཀྱིས་འདི་རྗེ་བཙུན་སྒྲོལ་མའི་སྤྲུལ་བ་སོགས་ཟེར། སྒྲོལ་མའི་མཚན་
ཙམ་མོ་རང་ལ་རྒྱུས་ཡོད་ན་ཡང་ངོ་མཚར་ཆེ་སྙམ། ཞེས་འཁོད་པ་
ནི་ངེད་ཅག་བོད་ཀྱི་ཆེས་ཡི་མུག་པའི་རང་གཤིས་ཤིག་སྟེ། དབྱིན་
ཇིའི་རྒྱལ་མོ་ལ་རྗེ་བཙུན་སྒྲོལ་མ། རྒྱ་ནག་གོང་མ་ལ་འཇམ་པའི་
དབྱངས། བོད་ཀྱི་བཙན་པོ་ལ་སྤྱན་རས་གཟིགས། ་ ཨ་རིའི་ཙུན་
ཐུན་ལ་བླ་མ་ཆེ་གེ་མོ་སོགས་སུ་སྒྲོག་པ་ནི་རང་གཞུང་འོ་མ་འདྲ་བ་
ནས་སངས་རྒྱས་བྱང་སེམས་ཀྱི་ཡོན་ཏན་བློ་ཡུལ་ལ་མི་ཤོང་བར་་་་
གསུངས་ཡོད་པ་དག་དང་ཤར་ནུབ་ལྟར་གྱུར་འདུག་པ་མིག་ཡོད་ན་
གསལ།
༨༥. ལུས་ཀྱི་རྩ་ཐིག་གི་ཆགས་ཚུལ་དངོས་སུ་མཐོང་བ་རྣམས་
སྔགས་བླ་མེད་ནས་བཤད་པ་དང་ཡ་མཚན་པར་འབྱོར། འོན་ཀྱང་
ང་རྒྱལ་ཆེ་དྲགས་ཏེ་རང་རེ་རྣམས་ཀྱི་ལུང་གི་བཤད་པ་ཐམས་ཅད་
ཡ༌ 82 -



གཏམ་རྒྱུད་གསེར་གྱི་ཐང་མའི་ཟིན་ཐོ།
ཟུར་ཕྲ་མོ་ཙམ་ཡང་མ་ཉམས་པར་འཛིན་འདོད་པ་འདི་གནས་སྐབས་
མཛེས་པ་ལྟར་སྣང་ཡང་མཐའ་མི་འཁྱོལ་བའི་ཨུ་ཚུགས་ཡིན། ཞེས་
བཤད་པ་ལྟར་རང་ཅག་གི་མདོ་རྒྱུད་ཀྱི་གཞུང་ན་ད་ལྟའི་རིག་གསར་
གྱིས་ཉེ་ལམ་འདིར་ཐག་བཅད་པ་དང་འདྲ་མཚུངས་སུ་གྱུར་པ་མང་
བོ་བྱུང་བ་འདིས་ནི་རང་གི་རིག་གནས་དེ་འཛམ་གླིང་སྒལ་སྟེང་དུ་
འགྱིང་བག་ངོམ་བཞིན་ཡོད་པ་གསལ། འོན་ཀྱང་དུས་དང་དགོས་
དབང་ལ་དམིགས་པའི་རྐྱེན་གྱིས་བཤད་པ་འགའ་ཞིག་ཅི་ནས་ཀྱང་
མཆིས་པར་ཐུབ་པ་རང་གིས་བཀའ་སྩལ་ལགས་པས་བཏང་སྙོམས་
དང་དཔྱད་འཇོག་གང་ནུས་བྱས་ནས་ལག་ཏུ་བླངས་ན་མཐའ་འཁྱོལ་
བ་ཞིག་ཅིས་ཀྱང་འོང་ངེས་སོ། །
༨༦. ཁྱེད་ཚོའི་སེམས་ལ་ངེད་དབང་རྟུལ་གཞན་གྱི་ཅི་ཟེར་ལ་
དེ་མ་ཐག་ཡིད་ཆེས་མཁན་དེ་འདྲ་ཞིག་ཡིན་སྙམ་པ་མ་བྱེད། ངེད་
དབང་བོ་ཡང་རྨོ་རབ་ཅིག་ཡིན། བསྟན་པའི་ཕྱོགས་སུ་ཡང་ཆོས་
བཤད་པ་ལ་སློབ་མ་མ་རྙེད། དགོན་པ་འདེབས་པ་ལ་ཆ་རྐྱེན་མ་
འགྲིག་པས་བྱ་བ་རླབས་ཆེན་དེ་ཚོ་བྱེད་མ་ནུས་ཏེ། ཆོས་ཀྱི་ཤ་ཚ་
ཁྱེད་ཚོ་ལས་མི་ཆུང་ཙམ་ཡིན། ཞེས་གསུངས་ཡོད་པ་ནི་དྲན་དབང་
ཆེན་མོའི་རྣམ་པར་ཐར་པ་དྲི་མ་མེད་པ་སྟེ་བསམ་ཞིང་བསམས་ན་
ཡིད་ཕངས་པ་ཡིན། ངའི་ཡུལ་ན་སྔོན་དང་ད་ལྟའི་བར་མ་འགྱུར་
མ་ཉམས་པར་ཡོད་པའི་ཕྲག་དོག་སྦྲུལ་ནག་དེའི་དུག་ལྕེས་མ་རེག་པ་
དུས་གསུམ་གང་གི་སྐྱེས་བུ་མཆོག་ཅིག་རྙེད་ཚོད་མེད་པ་ལྟ་བུ་ཡིན་
པས་ཡིད་ཕམ།
ཡཁ 83 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
༨༧. བདེན་གཏམ་སྨྲ་བའི་ཞར་ལ་མཁས་པ་རྩོད་བྲལ་གྱི་དམ་
པ་ འགའ་ རེ་དང་ བཟློག་ ཕྱོགས་ སུ་ སོང་ བ་ ཡང་ མང་ དུ་ ཡོད་ པས།
ཐུགས་ ཀྱི་ རྒྱུ་ ཤིན་ ཏུ་ བསྐྱེད་ དེ་ གཟིགས་ པ་ ཞིག་ གལ་ཆེ་བར་ཡོད།
ཞེས་ གསུངས་ པ་ནི《གསེར་ ཐང་》འདིར་བོད་རང་ལ་ཡོངས་སུ་་་
གྲགས་པའི་དོན་གནད་མང་པོ་ཞིག་ལ་ནོར་འཛོལ་འདུག་ངེས་པར་རྒྱུ་
མཚན་དང་ཤེས་བྱེད་མངོན་གསལ་བཀོད་དེ་དག་བཅོས་མཛད་པ་ནི་
བཏུང་ཕོར་དང་མིང་སྙན་གཉེར་བའི་མཁས་པ་དག་གིས་རྨི་ལམ་ན་
མེད་པའི་སྤོབས་པ་ཡ་མེད་ཡིན་པ་གོང་དུ་སོང་རིམ་གྱི་ཟིན་བྲིས་སུ་
བཏབ་ ཡོད་མེད་ལ་སོགས་པ་ལྟར་རོ། ། མདོར་ན། 《གསེར་
ཐང་》གི་མཇུག་ན། ད་ལམ་མཁས་པ་བྱེད་པ་ཡང་གློ་བ་དགའ་སྟེ།
དེ་ལས་ཀྱང་གཟུ་བོ་ཞིག་བྱེད་འདོད་པ་ཡིན། ཞེས་གསལ་བ་འདི་
ནི་རང་བཞིན་ཟོལ་མེད་དུ་བརྗོད་པའི་མཁས་མཆོག་གང་གི་གཤིས་ཀ་
ལགས་པས། སྐྱེས་མཆོག་དམ་པ་ཁྱོད་ནི།
མཁས་པ་ལ་ལ་གྲུབ་མཐའི་དབང་དུ་གྱུར། །
མཁས་པ་ལ་ལ་སྒྱུ་མའི་འཛུམ་ལ་ཆགས། །
མཁས་པ་ལ་ལ་གསར་རྙིང་སྒྲོག་གིས་བཅིངས། །
མཁས་པ་གཟུ་བོ་ཁྱོད་འདྲ་ཉིན་སྐར་ཙམ། །
ཞེས་ཀྱང་ཞུ་བར་འདོད་དོ། །
༨༨. འཇིག་རྟེན་དུ་སྐྱེས་པའི་མི་ཐམས་ཅད་ལ་རང་ལ་བབ་
འོས་ ཀྱི་ ལས་ ཀ་ རེ་ རེ་ སྔོན་ལས་ ཀྱིས་བྱིན་ པ་ བཞིན་ ཡོད་ པ་ ལས།
ཕྲན་གྱི་ལས་བསྐོས་ནི་འདི་ག་རང་དུ་འདུག་པས། རྒྱལ་ཁམས་ཉུལ་
— 84 -



གཏམ་རྒྱུད་གསེར་གྱི་ཐང་མའི་ཟིན་ཐོ།
ནས་མི་ཚེ་ ཐོས་པ་ལ་བསྐྱལ་བ་ཞིག་ལགས། དེའི་འབྲས་བུ་ཡང་
གླེགས་བམ་ཞིག་ཏུ་བསྐྱིལ་པ་ལས། ། འཆད་ཉན་སོགས་ཀྱིས་གཞན་
ཕན་སྒྲུབ་ པ་ཚེ་འདི་ལ་རེ་བ་དང་འགྲུབ་ པ་ གཉིས་ ཀ་དཀའ་སྙམ།
ཞེས་གསུངས་པ་ནི་ངེད་ཅག་མི་ཚེ་རིག་པའི་གནས་ལ་ཟད་ཟད་དུ་
བསྐྱེལ་བ་རྣམས་ལ་ལམ་སྟོན་གྱི་མཛུབ་མོ་ལྟ་བུ་ཡིན་ན། དེང་དུས་
འགའ་ ཞིག་ འཆད་ པ་ དང་ ཉན་ པ་ སོགས་ ལ་ ཆེ་ ཆེར་ སྲེད་ ཅིང་།
སློབ་མའི་ཁ་གྲངས། བཤད་བྱའི་རྣམ་གྲངས་བརྩིས་ཏེ་རྫིག་ཉམས་
དང་བརྗིད་ཉམས་ངོམ་པ་དང༌། ཡང་འགའ་ཞིག་རིག་གནས་་་
ཕྱོགས་རེ་བར་སྦྱངས་ལོ་ཐོས་ལོ་ཙམ་གྱིས་ཡིད་ཚིམས་ཏེ་འདྲ་བཤུས་
ཀྱི་ཤོག་དྲིལ་འགའ་བསགས། དེ་དག་ལ་ལོ་རྒྱུས་དང་ཆེད་རྩོམ་ག་
གེ་མོའི་མཚན་བྱང་རེ་གསོལ་ཏེ་སྤེལ་བཞིན། གཞན་ལ་ “བསྟན་
བཅོས་རྩོམ་པ་ལ་རྒྱུ་ཚོགས་གསུམ་ཚང་དགོས” ཞེས་སོགས་སྨྲ་བ་ནི་
རང་ཉིད་ལ་དེ་དག་ཚང་བར་བྱས་ནས་བརྩམས་པ་ཡོངས་གཅོད་དུ་
གོ་འོངས་པའི་ཕྱིར། ངེས་དོན་གྱིས་ངོ་མཚར་ཆེ། །
དྲང་བོར་སྨྲས་ན། བསྟན་བཅོས་ཕུན་སུམ་ཚོགས་པ་རྩོམ་པ་
ལ་རྒྱུ་ཚོགས་གསུམ་ངེས་ ཅན་དུ་ཚང་དགོས་པ་གཞུང་གི་དོན་དུ་་་
སེམས། གཞན་དུ་ན། ངེད་ཅག་བོད་ཀྱི་བསྟན་བཅོས་རྩོམ་་་་
མཁན་ཡོད་ཚད་ཡི་དམ་ལྷའི་གནང་བ་ཐོབ་མཁན་ཤ་སྟག་ཡིན་པར་
འགྱུར་བས་ཧ་ཅང་ཐལ་ཆེ་བར་སེམས། ཡང་ཅིས་ཀྱང་ཚང་དགོས་
པའི་ཚུལ་གྱིས་བཀག་འགོག་བྱས་ན་བོད་རིག་པ་སྤྱིའི་རྩོམ་རིག་འདི་
ཉིད་་ཉམས་རྒུད་ཀྱི་གནས་སུ་འགྲོ་ངེས་པས་དེ་འདྲ་མི་གནང་བར་
-- 85 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
ཡར་སྐུལ་གྱི ་་་བསམ་པ་བཟུང་ན་ད་གཟོད་བཤེས་གཉེན་ནམ་སློབ་
གསོ་སྨྲ་བ་ཚད་ལྡན་གྱི་མཚན་ཉིད་དང་མཐུན། དེས་ན་མཁས་
དབང་མཆོག་གི་དགོངས་པ་བཞིན་རང་ཉིད་ཀྱི་བསླབ་པའི་འབྲས་བུ་
ཆུ་ཐིགས་ཙམ་ལྟར་ཆུང་ཡང་གླེགས་བམ་དུ་བསྐྱིལ་ན་འགལ་བ་མེད་
དེ། 《བྱང་ཆུབ་སེམས་དཔའི་སྤྱོད་པ་ལ་འཇུག་པ》ལས། རང་
གི་ཡིད་ལ་བསྒོམ་ཕྱིར་ངས་འདི་བརྩམས། །ཞེས་པ་བཞིན་རང་ཉིད་
མྱོང་གོམས་ཀྱི་ཆེད་དུ་བྱས་ཆོག་པ་གཞིར་བྱས། ཕྲག་དོག་མིག་སེར་
གྱི་ལོག་རྟོག་བཟློག་ཕྱིར་དུ་དེ་ལྟར་གསུངས་པ་ལོས་ཡིན་སྙམ་པས་
རང་ཅག་སྤུན་ཟླ་རྣམས་ཀྱིས་འཆད་རྩོད་རྩོམ་གསུམ་སོགས་ལས་དོན་
གང་བགྱིད་སྐབས་ཐོག་མའི་རྒྱུའི་ཀུན་སློང་ལ་བྱི་དོར་གང་ལེགས་
མཛད་པ་ནི་གནད་ཀྱི་དོན་པོར་ངེས་སོ། །
སྨྲས་པ།
དྲི་མེད་དགེ་བའི་བདེན་དོན་བ་དན་གསར། །
དྲང་སྲོང་ཆོས་བཞིན་མི་ཉམས་བསྐལ་བའི་མཐར། །
སྒྲེང་ལ་སྤོབས་པ་འབུམ་གྱིས་མངོན་མཐོ་བ། །
གཟུ་བོའི་མཁས་དབང་དེ་ཉིད་གཙུག་ན་མཛེས། །
མཁྱེན་མཚོ་སྙིང་རྗེ་རྦ་ཀློང་དཀྲིགས་པ་ལས། །
འོང་བའི་ལེགས་བཤད་གསེར་གྱི་ཐ་ ་མའི་དཔལ། །
འདི་ཀོ་བློ་གྲོས་ར་བར་བརྡལ་བ་ན། །
དགའ་བའི་སོ་ཕྲེང་མི་འཛུམ་རང་དབང་ཅི། །
-86



གཏམ་རྒྱུད་གསེར་གྱི་ཐང་མའི་ཟིན་ཐོ།
དྲས་སྟན་གཟུགས་ཀྱི་དཔྲལ་བ་མ་གཉེར་དངོས་ཀྱི་
མཐོང་མྱོང་ཁོ་ནས་བརྩམས། །
དཔེ་མང་ཀློག་པའི་ངལ་བ་མ་བསྟེན་རིགས་པའི་ལམ་ལ་
རིང་དུ་བསྟེན། ། །
སྤངས་རྟོགས་ཡོན་ཏན་བརྫུ་ལ་མ་ཞུགས་ཕལ་བའི་
དངོས་ཡོད་འཚོ་བར་ཞུགས། །
ཟོལ་གྱིས་བཅོས་པའི་མཇུག་མ་མི་གཡོ་གནས་ལུགས་
དམ་ཚིག་གཅིག་ཏུ་བསྲུངས། །
འོན་ཀྱང་ཁོ་བོ་མཐོང་ཐོས་རབ་ཉུང་ཕྱིར། །
ཚུལ་འདིར་ཞུགས་ལ་ཉེས་པ་འབྱུང་ངེས་མོད། །
དྲི་མེད་ལྷག་བསམ་དར་གྱིས་བཏེགས་གྱུར་ན། །
དཔྱོད་ལྡན་མགྲིན་པ་ཡོ་བའི་ཐབས་སུ་རིགས། །
མི་འཇིགས་སྤོབས་པ་འཛམ་གླིང་སྒུལ་བ་རུ། །
ཤེས་རིག་ཉི་ཟླའི་གདེངས་ཀ་ངོམ་པ་ཅན། །
ཁྱོད་ལྟ་མཁས་མཆོག་རྟོག་གེ་དབང་པོ་མང་། །
ཁོ་བའི་ཞིང་ལ་ད་དུང་རྩེན་གྱུར་ཅིག ། །
མདོར་ན་མཐའ་དག་ཞི་བདེའི་དཔལ་གྱིས་འཚོ། །
- 87 --



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
མཁས་པའི་ཚོགས་རྣམས་ཡི་རང་ཚལ་དུ་རྩེན། །
གསར་སློབ་གཞོན་ནུ་སྦྱང་བརྩོན་ལས་ཀྱིས་བྲེལ། །
ཉི་ཟླའི་འོད་སྣང་མྱུར་དུ་མཐོང་བར་ཤོག །
ཅེས་རྒྱལ་ཁམས་རིག་པས་བསྐོར་པའི་གཏམ་རྒྱུད་གསེར་གྱི་ཐང་མའི་
ཟིན་ཐོ་དགེ་ཆོས་དགོངས་རྒྱན་ཟོལ་མེད་ངག་གི་རོལ་མོ་ཞེས་བྱ་བ་
འདི་ནི། མཚུངས་མེད་དཔྱོད་ལྡན་འགའ་ཞིག་གི་འདོད་མོས་་་་་
བཞིན། གངས་ཅན་གྱི་སའི་ཆ། རྨ་ཀླུང་དལ་འབབ་ཀྱི་ལྷོ་ཕྱོགས་
རེ་སྐོང་རིག་པ་འབྱུང་བའི་གྲོང་ཁྱེར་ནས་དལ་རྟེན་རྙེད་པ། གཞུང་
ལུགས་ལ་སྦྱངས་པ་དམན་ཞིང༌། ཟོལ་བཅོས་འཇིག་རྟེན་གྱི་གསང་
བ་སྐོར་ཞིག་རྗེན་པར་བརྟོལ་བའི་ཐ་སྙད་པ་ཁྱུང་ཕྲུག་བློ་བཟང་དར་
རྒྱས་སུ་འབོད་པས་གྲོང་ཁྱེར་ཆེན་མོ་ལན་གྲུའི་ཁང་བརྩེགས་སྤོས་ཀྱི་
ངད་ལྡན་དུ་《སྐལ་བཟང་དཔེ་ཚོགས》ལ་ཞུ་དག་བགྱི་བའི་བར་་་
གསེང་དུ་(སྤྱི་ལོ་1998. 10. 11)གྲུབ་པར་སྦྱར་བ་འདིས་ཀྱང་
མཁས་དབང་མཆོག་གི་བཞེད་དོན་ལྷུན་གྱིས་འགྲུབ་ཅིང་གསལ་བར་
བྱེད་ནུས་པར་གྱུར་ཅིག །
– 88



ཀླུ་དགོངས་རྡོ་རྗེ་ཚིག་དགྲོལ།
༄༅། །ཀླུ་སྒྲུབ་དགོངས་རྒྱན་གྱི་སྙིང་བོ་ཚིགས་ །
སུ་བཅད་པའི་དཀའ་གནས་
རྡོ་རྗེ་ཚིག་དགྲོལ།
ཐ་དད་འགྲོ་རྣམས་སྲིད་པའི་ཐང་སྟོང་ན། །
ཐ་སྙད་ཆོས་ལ་མཚན་མར་རབ་ཞེན་པས། །་
ཐ་ཤལ་སྤྱོད་པ་ཀུན་ནས་དར་བདོ་ཚེ། །་་
ཐ་སྙད་ཚད་གྲུབ་མ་གྲུབ་སྟོན་དགོས་བྱུང་། །
དེ་ཡང་བོད་ཀྱི་མཁས་པ་སྔ་མ་ཕལ་ཆེར་གྱིས་སྟོན་པའི་མདོ་
ལས། གཟུགས་མེད་པ་ནས་ཕུང་བོ་ལྔ་བོ་དེ་དག་ཀྱང་རང་བཞིན་
གྱིས་སྟོང་བར་རྣམ་པར་ཡང་དག་པར་རྗེས་སུ་བལྟའོ། ། ཞེས་པ་
དང་། ཏིང་ངེ་འཛིན་རྒྱལ་བོ་ལས། མིག་དང་རྣ་བ་སྣ་ཡང་ཚད་
མ་མིན། ། ལྕེ་དང་ལུས་དང་ཡིད་ཀྱང་ཚད་མ་མིན། ། གལ་ཏེ་
དབང་བོ་འདི་དག་ཚད་ཡིན་ན། ། འཕགས་པའི་ལམ་གྱིས་སུ་ལ་ཅི་
ཞིག་བྱ། ། ཞེས་སོགས་ཀྱི་དོན་ཕུང་བོ་ལྔ་བོ་བདེན་པར་རམ་རང་
བཞིན་གྱིས་མ་གྲུབ་པ་དང་། སོ་སོ་སྐྱེ་བོའི་མིག་རྣ་སོགས་ཀྱི་ཤེས་པ་
རྣམས་ཆོས་ཀྱི་གནས་ལུགས་ལ་ཚད་མ་ཡིན་ན། སྟོང་ཉིད་མངོན་
སུམ་དུ་རྟོགས་པའི་འཕགས་ལམ་དགོས་དོན་མེད་ཅེས་འགྲེལ་ནས་
ཕུང་བོ་ལྔ་བོ་ཡུལ་ཀུན་རྫོབ་ཏུ་གྲུབ་པས་གྲུབ་གོ་ཆོད་པ་དང༌། དེ་
- 89
-



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
འཛིན་གྱི་དབང་ཤེས་དོན་མཐུན་བསླུ་མེད་ཚད་མར་བཞེད་དོ། །
དོན་འདི་ལ་འཛམ་གླིང་ན་སྙན་པའི་གྲགས་པ་དབྱར་ཇི་ལྟར་ལྡིར་
བའི་ཉེ་དུས་ཀྱི་མཁས་དབང་ཆེན་མོ་དགེ་འདུན་ཆོས་འཕེལ་ལགས་
ཀྱིས་བོད་སྔ་རབས་ པའི་མཁས་ཆེན་གོ་བོ་རབ་འབྱམས་པ་བསོད་
ནམས་སེངྒེ། སྟག་ཚང་ལོ་ཙཱ་པ་ཤེས་རབ་རིན་ཆེན། གསེར་་་་
མདོག་པཎ་ཆེན་ཤཱཀྱ་མཆོག་ལྡན་གསུམ་གྱི་བཤད་རྒྱུན་བསྐྱངས་ཏེ།
གོང་གསལ་གྱི་མདོ་བསྟན་བཅོས་མང་པོ་ཞིག་གི་སྒྲས་ཟིན་ལྟར་ཀུན་
རྫོབ་ཀྱི་ཆོས་འཕགས་པའི་མཉམ་གཞག་གི་སྣང་ངོར་མེད་པས་མེད་
པའམ་གཞི་མ་གྲུབ་པ་དང༌། ཀུན་རྫོབ་སྣང་བའི་ཐ་སྙད་ཤེས་པ་
རྣམས་ཚད་མར་མ་གྲུབ་པས་ཐ་སྙད་ཚད་གྲུབ་མི་འཇོག་པ། ཚད་
མ་ལ་དོན་དམ་འཇལ་བྱེད་གཅིག་པུ་འཇོག་པས་སྟོང་ཉིད་མ་རྟོགས་
པའི་གང་ཟག་གི་རྒྱུད་ན་ཚད་མ་མེད་པ། ཀུན་རྫོབ་ཏུ་ཡོད་པས་
ཡོད་གོ་མི་ཆོད་པ་དང་དོན་དམ་དུ་མེད་པས་མེད་གོ་ཆོད་དགོས་པ།
དེར་བརྟེན། ཆོས་ཅན་མཐུན་སྣང་མེད་པ། ཡོད་མིན་མེད་མིན་
གྱི་ལྟ་བ་དང་ཁས་ལེན་མེད་པའི་འཛིན་ཚུལ་སོགས་གཞུང་བཙུགས་ཏེ་
བསྒྲུབས་ནས《དབུ་མའི་ཟབ་གནད་ཀླུ་སྒྲུབ་དགོངས་རྒྱན》ཞེས་པའི་
བསྟན་བཅོས་ཤིག་མཛད་པར་གྲགས་སོ། ། དེ་ཡང་རྟོགས་དཀའ་
ཞིང་སྒོས་སུ་དེའི་སྙིང་བོ་ཚིགས་སུ་བཅད་པ་དག་ཆེས་གོ་དཀའ་བར་
སྙམ་སྟེ་ད་ལྟའི་གསར་སློབ་གཞོན་ནུ་དབུ་གཞུང་གི་གླེགས་བམ་ཙམ་
ཡང་མཇལ་བའི་སྐལ་བ་ཕྲ་བ་རྣམས་ལ་ཕན་རེ་དང་ལྷན་དུ་རང་བློ་
ལེགས་བཤད་ལ་གོམས་པར་ཡང་དམིགས་ནས་འདིར་ཚིགས་སུ་་་་
- 90



ཀླུ་དགོངས་རྡོ་རྗེ་ཚིག་དགྲོལ།.
བཅད་པ་དེའི་འབྲུ་འགྲེལ་ཙམ་ཞུ་བ་ལ།
• 1 •
ཡོད་མེད་བློ་ཡིས་བཞག་པའི་ཤེས་བྱ་དང་། །
བདེན་རྫུན་ཡུལ་ལ་ལྟོས་པའི་ཚད་མ་གཉིས། ། ་
གཅིག་གི་རྫུན་ཁུངས་གཅིག་ལ་གཏད་མཐོང་ནས། །
ཐ་སྙད་ཚད་གྲུབ་འཇོག་ལ་བློ་མ་བདེ། །
ཆོས་གང་དང་གང་ཡོད་པ་ཡིན་པ་ལ་དང་མེད་པ་ཡིན་པའི་
རྣམ་དབྱེ་ཡུལ་ཅན་བློའམ་རིག་པ་ཡིས་བཞག་པ་ཡིན་པའི་ཡུལ་ཤེས་
བྱ་དང༌། ཡུལ་ཅན་བློ་དེ་ཉིད་བདེན་རྫུན་གང་ཡིན་རང་ཉིད་ཀྱི་
ཡུལ་ཡོད་པ་དང་མེད་པ་གང་ཡིན་པ་ལ་ལྟོས་དགོས་པའི་ཚད་མ་དང་
གཉིས་ནི། ཡོད་མེད་བློ་ཡིས་ཐག་གཅོད་དགོས་པ་དང་། བློའི་
བདེན་རྫུན་ཡུལ་གྱིས་ཐག་གཅོད་དགོས་པས་གཅོད་བྱ་གཅོད་བྱེད་
ཕར་བརྟེན་ཚུར་བརྟེན་དུ་སོང་གཤིས་གཅིག་གི་རྫུན་ཁུངས་གཅིག་ལ་
གཏད་པར་མཐོང་ནས་ ཐ་སྙད་ཚད་གྲུབ་བམ་ཀུན་རྫོབ་ཚད་གྲུབ་
འཇོག་པ་འདི་ལ་བློ་མ་བདེ་བ་སྟེ་ཁས་ལེན་དཀའོ་ཞེས་པའི་དོན་ནོ། །
• 2 •
མ་བརྟཊ་མ་དཔྱད་འཇིག་རྟེན་རྣམ་གཞག་དང་། །
བརྟག་ཅིང་དཔྱད་པའི་གྲུབ་མཐའི་གཞུང་ལུགས་གཉིས། །
གཅིག་གི་རྩ་བ་གཅིག་ལ་ཐུག་མཐོང་ནས། །
ཐ་སྙད་ཚད་གྲུབ་འཇོག་ལ་བློ་མ་བདེ། ། །
སྐྱེ་བོ་རང་ག་བའི་རང་རྒྱུད་ཀྱི་མ་བརྟག་མ་དཔྱད་པའི་ལྷན་སྐྱེས་ཀྱི་
-- 91 ཡས་མས་



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
བློས་འཛིན་པའི་འཇིག་རྟེན་རྣམ་བཞག་དང་། འཇིག་ རྟེན་གྱི་་༌་༌
གཞིའི་རྣམ་གཞག་བདེན་པར་གྲུབ་མ་གྲུབ་ སོགས་བརྟགས་ཤིང་་་་
དཔྱད་ ནས་ ཐག་ བཅད་ པའི་གྲུབ་ མཐའི་ གཞུང་ ལུགས་ གཉིས་ ནི།།
ཕྱི་མས་སྔ་མ་སྟེ་མ་བརྟག་མ་དཔྱད་པའི་ལྷན་སྐྱེས་ཀྱི་བློའི་རྗེས་སུ་
འབྲངས་ཏེ་མི་འགལ་བར་བཅད་པས་བདེན་པ་རྫུན་པའི་འབྲས་བུར་
གྱུར་པ་འདིས་གཅིག་གི་རྩ་བ་གཅིག་ལ་ཐུག་པར་མཐོང་ནས་ཐ་སྙད་
ཀྱི་ཀུན་རྫོབ་དེ་དག་མཐའ་གཅིག་ཏུ་ཚད་གྲུབ་ཏུ་འཇོག་པ་ལ་བློ་མ་
བདེ་བ་སྟེ་ཁས་ལེན་བསྐྱང་མི་བདེའོ་ཞེས་པའི་དོན་ནོ། །
• 3 •
བློ་ལ་སྣང་བ་ཙམ་གྱི་སྒྱུ་མ་དང་། །
དོན་ལ་ཡིན་པར་ངེས་པའི་གཤིས་ལུགས་གཉིས། ། །
གཅིག་ཤོས་བདེན་ན་གཅིག་ཤོས་རྫུན་མཐོང་ནས། །
ཐ་སྙད་ཚད་གྲུབ་འཇོག་ལ་བློ་མ་བདེ། །
འཇིག་རྟེན་པའི་བློ་ལྷན་སྐྱེས་ལ་སྣང་བ་ཙམ་གྱི་སྒྱུ་མ་སྟེ་བདེན་
པར་མ་གྲུབ་པའི་ཀུན་རྫོབ་པའི་ཆོས་དང་། དོན་གྱི་གནས་ལུགས་
ལ་ཚུལ་དེ་ལྟར་ཡིན་པར་ངེས་པའི་བདེན་མེད་མངོན་སུམ་དུ་རྟོགས་
པའི་ཡེ་ཤེས་ཀྱི་ཡུལ་དུ་གྱུར་པའི་གཤིས་ལུགས་སམ་རྣམ་གཞག་གཉིས་
ནི། ཕྱི་མས་ཆོས་དེའི་རང་བཞིན་རྟོགས་ནས་ཐག་བཅད་པ་བདེན་
ན་སྔ་མ་སྒྱུ་མ་སྣང་བའི་བློ་མི་བདེན་པར་སོང་བས་གཅིག་ཤོས་བདེན་
ན་གཅིག་ཤོས་རྫུན་པར་མཐོང་ནས་ཐ་སྙད་ཚད་གྲུབ་འཇོག་ལ་བློ་མ་
བདེ་ཞེས་པའི་དོན་ནོ། །ཚིགས་བཅད་འདིས་བུམ་པ་དང་བུམ་པའི་
- 92 -



ཀླུ་དགོངས་རྡོ་རྗེ་ཚིག་དགྲོལ།
སྟེང་གི་སྟོང་ཉིད་ཡུལ་སོ་སོར་མི་འབྱེད་པར་གསལ་ཞིང་། བུམ་པ་
དོན་དམ་པར་མེད་པ་བདེན་པས་བུམ་པ་མེད་པར་བདེན་པ་ལྟར་ཐ་
སྙད་ཀྱི་ཆོས་ཐམས་ཅད་རིགས་འགྲེའོ། །
་
.
A
•
རང་སྐྱོན་རི་བོ་འགེབ་པའི་སྔ་རྒོལ་དང་། ། །
གཞན་སྐྱོན་ཁབ་ཀྱིས་འཚོལ་བའི་ཕྱིར་རྒོལ་གཉིས། ་། །
གཅིག་ལས་གཅིག་རྒྱལ་རེས་སུ་བྱེད་མཐོང་ནས། ། ་
ཐ་སྙད་ཚད་གྲུབ་འཇོག་ལ་བློ་མ་བདེ། ། ་་་
ཕ་རོལ་ཕྱིར་རྒོལ་གྱིས་ཞིབ་ཆ་མ་བྱས་བར་དུ་རང་གིས་བཀོད་
པའི་སྒྲུབ་བྱེད་ཀྱི་རིགས་པ་ལྟར་སྣང་སྟེ་སྐྱོན་ཅན་རི་བོ་ལྟ་བུ་འགེབ་
པར་བྱེད་པའི་སྔ་རྒོལ་རྟོག་གེ་བ་དེ་དང་གཞན་སྔ་རྒོལ་དེས་བཀོད་
པའི་སྒྲུབ་བྱེད་ཀྱི་གཏན་ཚིགས་ལ་འགལ་མ་ངེས་མ་གྲུབ་པའི་སྐྱོན་ཕྲ་
མོ་ཙམ་འཇུག་ཚེ་ཁབ་ཀྱིས་འཚོལ་བའི་དཔེ་ལྟ་བུའི་ཕྱིར་རྒོལ་ མགོ་
མཁྲེགས་དེ་གཉིས་རང་རང་གི་རྣམ་དཔྱོད་ཀྱི་རྩལ་ཆེ་ཆུང་དང་སྒྲུབ་
བྱེད་ཡང་དག་ཡིན་མིན་གྱིས་སྐབས་རེར་སྔ་རྒོལ་རྒྱལ་བ་དང་སྐབས་
རེར་ཕྱིར་རྒོལ་རྒྱལ་བ་མངོན་སུམ་དུ་མཐོང་རྒྱུ་ཡོད་པས་གཅིག་ལས་
གཅིག་རྒྱལ་རེས་སུ་བྱེད་མཐོང་ནས་ཀུན་རྫོབ་ཚད་གྲུབ་སྟེ་བསླུ་མེད་
བདེན་པ་ཞིག་འཇོག་པ་འདི་ལ་བློ་མ་བདེ་ཞེས་པའི་དོན་ནོ། ། །
• 5 •
- 93 —



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
ཡོད་མཐའ་འགོག་པའི་སྣང་རུང་མ་དམིགས་དང༌། །
མེད་མཐའ་སྤོང་བའི་མི་སྣང་མ་དམིགས་གཉིས། །
གཅིག་གི་རྣམ་བཞག་གཅིག་གིས་བཤིག་མཐོང་ནས། །
ཐ་སྙད་ཚད་གྲུབ་འཇོག་ལ་བློ་མ་བདེ། །
ཡོད་མཐའ་ སྟེ་བུམ་ པ་ ལྟ་བུ་དོན་དམ་པར་རམ་རང་བཞིན་
གྱིས་གྲུབ་པ་འགོག་པར་བྱེད་པའི་སྣང་རུང་མ་དམིགས་པ་སྟེ། དེ་
འདྲའི་དགག་བྱ་དེ་གྲུབ་ན་དོན་དམ་དཔྱོད་བྱེད་ཀྱི་རིགས་ཤེས་ལ་
སྣང་དུ་རུང་བ་ལས་མ་དམིགས་པའི་ཕྱིར་དང་། དེ་འདྲའི་ཐ་སྙད་
ཀྱི་ཆོས་རྣམས་བདེན་པར་ཡོད་ན་འཕགས་པའི་མཉམ་བཞག་གིས་
གཟིགས་དགོས་སམ་སྣང་རུང་ཡང་དེས་མ་དམིགས་པ་དང་། མེད་
མཐའ་སྟེ་ཀུན་རྫོབ་རྣམས་དོན་དམ་པར་མེད་ན་རྒྱུ་འབྲས་བྱ་བྱེད་མི་
འཐད་སྙམ་པ་སོགས་ཀྱི་ཆད་མཐའ་སྤོང་བའི་མི་སྣང་མ་དམིགས་པ་
སྟེ། ཡོད་ཀྱང་གང་ཟག་དེར་སྣང་མི་རུང་གི་ཆོས་གང་ཟག་དེས་
ཚད་མས་མ་དམིགས་པ་རྟགས་སུ་བཀོད་པ་ལྟ་བུ་གཉིས་ནི་རང་ཐག་
བཅད་པ་དོན་དམ་པར་ཡོད་པ་བཀག་པ་འདིས་སྣང་བ་རྫུན་པར་
བཏང་བས་ན་གཅིག་གི་རྣམ་གཞག་གཅིག་གིས་བཤིག་མཐོང་ནས་ཐ་
སྙད་ཚད་མས་གྲུབ་པ་འཇོག་པར་བློ་མ་བདེ་ཞེས་པའི་དོན་ནོ། །
• 6 •
གྲོགས་པོ་མཚན་མར་ཞེན་པའི་བདེན་འཛིན་དང་། །
གྲོགས་ཀྱིས་ཕན་པར་རྟོགས་པའི་ཚད་མ་གཉིས། །
སྲེད་པ་སྐྱེད་ལ་ཁྱད་པར་མི་འདུག་པས། །
ཐ་སྙད་ཚད་གྲུབ་འཇོག་ལ་བློ་མ་བདེ། །
མ 94 —



ཀླུ་དགོངས་རྡོ་རྗེ་ཚིག་དགྲོལ། །
སྐྱེ་བོ་གང་ཞིག་གིས་རང་གི་གྲོགས་པོ་དེ་གྲོགས་པོ་ཡིན་པར་
མཚན་མར་ཞེན་ པ་ སྟེ་ འདུ་ ཤེས་ པའི་བློ་ སྟེ་བདེན་འཛིན་དེ་ དང༌།
གྲོགས་ཀྱིས་རང་ལ་དངོས་ཤུགས་ཅི་རིགས་ཀྱིས་ཕན་པར་རྟོགས་པའི་
ཚད་མ་སྟེ་བློ་ཡང་དག་པར་རློམ་པ་གཉིས་པོ་དེས་རང་རྒྱུད་ལ་སྲེད་
པའམ་ཆགས་ཞེན་སྐྱེད་པ་ལ་ཁྱད་པར་ཅུང་ཟད་ཀྱང་མི་འདུག་པས་
དཔེར་ན་གསེར་སྒྲོག་ཐག་སྒྲོག་གང་གིས་བཅིངས་ཀྱང་ཁྱད་མེད་པ་ལྟ་
བུ་སྟེ། འདིས་ནི་མ་དག་ལྷན་སྐྱེས་ཀྱི་སོ་སྐྱེའི་རིག་པ་ལ་ བདེན་་
འཛིན་གྱི་དྲ་བར་མ་ཚུད་པ་མེད་པ་ཤེས་པས་ཐ་སྙད་ཚད་མས་གྲུབ་
པའི་གཞུང་གཟུགས་འཇོག་པ་ལ་བློ་མ་བདེ་སྟེ་ཁས་ལེན་དཀའོ་ཞེས་
པའི་དོན་ནོ། །
དགྲ་བོ་བདེན་པར་ཞེན་པའི་དངོས་འཛིན་དང་། །
དགྲ་ཡིས་གནོད་པར་ངེས་པའི་ཚད་མ་གཉིས། ། །
ཞེ་སྡང་སྐྱེད་ལ་ཁྱད་པར་མ་མཐོང་ནས། །
ཐ་སྙད་ཚད་གྲུབ་འཇོག་ལ་བློ་མ་བདེ། །
རང་ཉིད་ལ་དངོས་ཤུགས་བརྒྱུད་པ་ཅི་རིགས་ཀྱིས་གནོད་འཚེ་
བྱེད་པའི་དགྲ་བོ་དེ་དོན་དམ་པར་རམ་བདེན་པར་གྲུབ་པར་ཞེན་པ་
སྟེ་ཚུགས་ཐུབ་ཏུ་གྲུབ་པར་འཛིན་པའི་དངོས་འཛིན་དེ་དང༌། དགྲ་
བོ་དེ་ཡིས་ཐ་སྙད་དམ་ཀུན་རྫོབ་ཏུ་གནོད་པ་བྱེད་པར་ངེས་པའི་བློ་
དོན་མཐུན་ནམ་ཚད་མ་གཉིས་པོ་གང་གིས་ཀྱང་རང་གི་འབྲས་བུར་
གྱུར་པའི་ཞེ་སྡང་སྐྱེད་པ་ལ་ཁྱད་པར་ཡོད་པ་མ་མཐོང་ནས། དེ་
ཁས 95 ---



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
འདྲའི་འཇིག་རྟེན་རང་ག་བའི་བློ་ཐམས་ཅད་ལ་ཡིད་བརྟན་མི་སྣང་
བས་ཐ་སྙད་འཛིན་པའི་བློ་ཡང་དག་གམ་རྣམ་དག་ཅིག་གི་ཚད་མས་
གྲུབ་པ་ཞིག་འཇོག་པ་ལ་བློ་མ་བདེ་བ་སྟེ་ཁས་བླངས་དཀའ་ཞེས་པའི་
དོན་ཡིན་པར་སེམས་སོ། །
• 8 •
རྗེས་དཔག་ཚད་མ་མངོན་སུམ་བློ་ལས་སྐྱེས། །
མངོན་སུམ་བདེན་རྫུན་རྗེས་སུ་དཔག་པས་དཔྱད། ། །
ཕ་ཡི་དཔང་བོ་བུ་ཡིས་བྱས་པ་འདིས། ། །
ཐ་སྙད་ཚད་གྲུབ་འཇོག་ལ་བློ་མ་བདེ། །
རང་གི་རྟེན་གཏན་ཚིགས་ཡང་དག་གམ་ཚུལ་གསུམ་ཡིན་པ་
ལས་བྱུང་བའི་རང་ཡུལ་ལ་གསར་དུ་མི་སླུ་བའི་ཞེན་རིག་སྟེ་རྗེས་སུ་
དཔག་པའི་ཚད་མ་ནི་དེའི་རྟེན་གཏན་ཚིགས་ཀྱི་ཚུལ་གསུམ་པོ་ཐམས་
ཅད་མངོན་སུམ་གྱིས་གྲུབ་པ་ལ་རག་ལས་པའི་སྒོ་ནས་དེ་འདྲའི་བློ་
ལས་ སྐྱེས་ ཏེ། ལའི་ སྟེང་ དུ་ དུ་ བ་ མངོན་ སུམ་ གྱིས་ མཐོང་ ནས།
ལའི་ཕར་རྒྱབ་དེར་མེ་ཡོད་པར་རྗེས་སུ་དཔག་པའི་ཚད་མས་རྟོགས་
པ་ལྟ་བུ་དང༌། ཡང་དེ་འདྲའི་དུ་བ་འཇལ་བའི་མངོན་སུམ་དེ་ཉིད་
བདེན་པ་སྟེ་མ་འཁྲུལ་བའི་ཤེས་པ་དང༌། རྫུན་པ་སྟེ་འཁྲུལ་ཤེས་
ཡིན་པར་རྗེས་སུ་དཔག་པས་འཕྲལ་གྱི་འཁྲུལ་རྒྱུས་བསླད་ཡོད་མེད་
དཔྱད་དེ་འཇོག་པ་དཔེར་ན། འཇིག་རྟེན་ན་བུའི་དཔང་བོ་ཕ་ཡིས་
བྱེད་པ་གོ་བཟློག་སྟེ་ཕའི་དབང་བོ་བུས་བྱས་པར་སོང་བ་འདིས་ཐ་
སྙད་ཚད་གྲུབ་འཇོག་པར་བློ་མ་བདེ་ཞེས་པ་སྟེ། གཞི་གཅིག་ལ་
– 96



ཀླུ་དགོངས་རྡོ་རྗེ་ཚིག་དགྲོལ།
བརྟེན་ནས་སྐྱེ་བའི་ཚད་མ་གཉིས་གོ་རིམ་དེ་ལྟར་སྐྱེས་ཀྱང་སྤྱིར་་་
མངོན་རྗེས་གཉིས་གོ་རིམ་མ་ངེས་ལ། མངོན་སུམ་བདེན་རྫུན་དེ་
ཡང་རང་འབྲས་རྗེས་དཔག་གིས་དཔྱད་པ་མིན་པར་སེམས་སོ། །
• 9 •
རིགས་པས་དཔྱད་པ་ཤིང་རྟའི་སྲོལ་ལ་བརྟེན། །
ཤིང་རྟ་ཆེན་པོ་རིགས་པའི་སྟོབས་ཀྱིས་བསྒྲུབས། །
རང་ཐག་ཆོད་ན་སུ་ཡི་རྗེས་སུ་འབྲང༌། །
རང་ཐག་མ་ཆོད་སུ་ལ་ཡིད་རྟོན་བྱེད། །
སྟོན་པས་ཡུལ་འཁོར་སྐྱོང་ཞུས་ཀྱི་མདོ་ལས་གསུངས་པ་ལྟར་
ཐབས་ཀྱི་ཚུལ་དང་རིགས་པའི་སྒོ་དུ་མ་ཞིག་གིས་དེ་ཁོ་ཉིད་དེ་སྟོང་པ་
ཉིད་ཁོང་དུ་ཆུད་པ་ལ་རྒྱལ་བའི་གསུང་རབ་ཀྱི་དྲང་ངེས་འབྱེད་་་་
དགོས་ཤིང་། དེ་ཡང་ལུང་ཙམ་ཞིག་ལ་རིགས་པས་དཔྱད་པ་བྱས་
པས་མི་ཆོག་པས་དྲང་ངེས་འབྱེད་པར་ལུང་བསྟན་པའི་ཤིང་རྟ་ཆེན་
པོ་ཞིག་གི་སྲོལ་ལ་བརྟེན་དགོས་པ་དང༌། ཤིང་རྟ་ཆེན་པོ་ཚད་མར་
གྱུར་པ་ཡིན་པའང་ རང་གིས་ བརྩམས་པའི་ གཞུང་ལུགས་དོན་ལ་་་
གནས་མི་གནས་རིགས་པ་ཡང་དག་པའི་སྟོབས་ཀྱིས་བསྒྲུབ་དགོས་
པར་འདུག་པས། རང་གི་རིགས་པས་ཐག་ཆོད་ན་ཤིང་རྟའི་སྲོལ་
འབྱེད་ སོགས་ མཁས་ པ་ སུ་ ཡི་ རྗེས་ སུའང་ འབྲང་ མི་ དགོས་ ཤིང་།
རང་གི་རིགས་པས་ཅིས་ཀྱང་ཐག་མ་ཆོད་ཚེ་སུ་ལའང་ཡིད་རྟོན་བྱེད་
རྒྱུ་མེད་དེ་ཐག་གཅོད་བྱ་གཅོད་བྱེད་ཕར་བརྟེན་ཚུར་བརྟེན་དུ་སོང་
བས་སོ་ཞེས་པའི་དོན་ནོ། །
– 97 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
• 10 •
ཡང་དག་རིགས་པ་ངེས་དོན་ལུང་ལས་རྙེད། །
དྲང་ངེས་ཁྱད་པར་དྲི་མེད་རིགས་པས་འབྱེད། །
རིགས་པས་ཤེས་ན་ངེས་དོན་ཅི་ལ་འཚོལ། །
རིགས་པས་མ་ཤེས་ངེས་དོན་ག་ལ་རྙེད། །
གོང་དུ་བཀྲལ་ཟིན་པ་ལྟར་ཡང་དག་པའི་རིགས་པ་དེ་ ཉིད་
ངེས་དོན་གྱི་ལུང་སྟེ་ཤིང་རྟ་ཆེན་པོ་དག་གི་ངེས་དོན་གྱི་ལུང་སྟེ་མདོའི་
དགོངས་ འགྲེལ་ ལ་ ཐོས་ བསམ་ བྱས་ པ་ ལས་ རྙེད་བྱུང་ བ་ ཡིན་ ལ།
གང་དྲང་དོན་ཡིན་པ་དང་གང་ངེས་དོན་ཡིན་པའི་ཁྱད་པར་ཡང་
སྔོན་གྱི་མཁས་པ་དག་གིས། མཐར་གཏུགས་ན་དྲི་མ་མེད་པའི་
རིགས་པ་ཉིད་ཀྱིས་འབྱེད་དགོས་ཞེས་དྲི་མེད་རིགས་པས་འབྱེད་པར་
འདོད་པ་ལ། རིགས་པས་དྲང་ངེས་ཀྱི་ཁྱད་པར་ཤེས་ན་ངེས་དོན་
གཞན་ཞིག་ཅི་ལ་འཚོལ་ཏེ་འཚོལ་དོན་མེད་པ་དང༌། རིགས་པས་
དྲང་ངེས་ཀྱི་ཁྱད་པར་ལ་དཔྱོད་མ་ཤེས་ན་ངེས་དོན་ག་ལ་རྙེད་དེ་རྙེད་
ཐབས་མེད་པས་ན་བཤད་པ་དེ་ལ་བློ་མ་བདེ་བའི་དོན་དུ་སེམས།
• 11 •
བྱམས་མགོན་ཁྱི་མོར་མཐོང་བའི་ངང་ཚུལ་འདིས། །
མ་བརྟགས་ལྷན་སྐྱེས་བློ་ལ་ཡིད་མ་ཆེས། །
དབུ་སེམས་མཁན་པོའི་ལྟ་གྲུབ་འགལ་ལུགས་འདིས། །
དཔྱོད་ལྡན་མཁས་པའི་བློ་ལ་ཡིད་མ་ཆེས། །
ས་གསུམ་བརྙེས་པའི་འཕགས་པ་ཐོགས་མེད་ཀྱིས་ཀྱང་རྗེ་བཙུན་་་་
ཁ
98 —



ཀླུ་དགོངས་རྡོ་རྗེ་ཚིག་དགྲོལ།
བྱམས་མགོན་ལོ་བཅུ་གཉིས་ལ་བསྒྲུབས་པའི་མཐར་རྗེ་བཙུན་ཉིད་ཁྱི་
མོའི་རྣམ་པར་མཐོང་བའི་ངང་ཚུལ་ལམ་ལོ་རྒྱུས་འདིས་ནི་འཇིག་རྟེན་
རང་ག་པ་དག་གི་མ་བརྟགས་མ་དཔྱད་པའི་ལྷན་སྐྱེས་ཀྱི་བློས་མཐོང་
བའམ་ཐག་བཅད་པ་ལ་དེ་ལས་ཀྱང་ཡིད་མ་ཆེས་པ་ཡིན་པ་ཞིག་
བཤད་ཅི་དགོས་ལ། ངོ་བོ་ཉིད་མེད་པར་སྨྲ་བ་དབུ་མ་དང་རྣམ་
རིག་སྨྲ་བ་སེམས་ཙམ་པའི་མཁན་པོ་སྟེ་ཤིང་རྟའི་སྲོལ་འབྱེད་ཀླུ་་་
ཐོགས་གཉི་ས་པོའི་ཡང་སྟོང་ཉིད་ཀྱི་ལྟ་བ་དང་གྲུབ་མཐའི་རྣམ་བཞག་
འགལ་བ་སྟེ་མི་མཐུན་པར་གྱུར་ལུགས་འདིས་དེ་ལས་གཞན་པའི་བླང་
དོར་གྱི་གནས་ལ་རྣམ་དཔྱོད་ལྡན་པའི་མཁས་པའི་བློ་ལ་དེ་བས་ཀྱང་
ཧ་ཅང་ཡིད་མ་ཆེས་སོ་ཞེས་པའོ། ། རྒྱུད་བླ་ཐོགས་འགྲེལ་དབུ་མའི་
ལྟ་བ་ལྟར་བཀྲལ་སྣང་བས་ཐོགས་མེད་སེམས་ཙམ་ཡིན་མིན་དཔྱད།
• 12 •
ཕལ་བ་དྲང་བོའི་རྗེས་སུ་འབྲང་འབྲང་ནས། །
རྒུད་པའི་རྩ་བ་ལྷན་སྐྱེས་བདེན་འཛིན་རྙེད། །
མཁས་པ་དྲང་པོའི་རྗེས་སུ་འབྲང་འབྲང་ནས། །
དེ་ལས་སྡུག་པའི་ཀུན་བཏགས་བདེན་འཛིན་རྙེད། །
ཚེ་གང་པོར་རང་གཞན་གྱི་གྲུབ་མཐའི་གཞུང་ལུགས་གང་ལའང་ཐོས་
བསམ་མ་བྱས་པའི་འཇིག་རྟེན་སྐྱེ་བོ་ཕལ་པ་དག་གཡོ་སྒྱུའི་དྲི་མ་མེད་
པའི་སྐྱེ་བོ་དྲང་པོའི་ངག་གི་རྗེས་སུ་འབྲང་འབྲང་ནས་ཁམས་གསུམ་
འཁོར་བའི་རྒུད་པའི་རྩ་བ་སྟེ་སྡུག་བསྔལ་ཀུན་གྱི་རྒྱུ་ཉག་གཅིག་ཏུ་
གྱུར་པ་ལྷན་སྐྱེས་ཀྱི་བདེན་འཛིན་ཏེ་མ་རིག་པའི་སྒྲིབ་པ་རྙེད་པ་ཙམ་
- 99 ཁཡ



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
ཡིན་ལ། གྲུབ་མཐའི་གཞུང་ལུགས་ལ་མི་ཚེ་བསྐྱལ་བའི་མཁས་པ་
རྣམས་ནི་བཀའ་དང་དགོངས་འགྲེལ་དྲང་པོའམ་རྣམ་དག་གི་བཞེད་
སྲོལ་དམ་པའི་རྗེས་སུ་འབྲང་འབྲང་ནས་འཇིག་རྟེན་ཕལ་བ་རྣམས་ཀྱི་
ལྷན་སྐྱེས་མ་རིག་པ་དེ་ལས་སྡུག་པའམ་བཙོག་པའི་གྲུབ་མཐའ་བསླད་
པའི་ཀུན་བཏགས་བདེན་འཛིན་རྙེད་པར་ཡིད་མ་རངས་པའོ། །
འདི་སྔོན་གྱི་མཁས་པས་སྤང་བྱ་ཀུན་བཏགས་རྣམས་གྲུབ་མཐས་བློ་
བསྒྱུར་པ་རྣམས་ལ་ཡོད་པ་ལས་མ་བསྒྱུར་བ་བྱ་དང་རི་དྭགས་སོགས་
ལ་མེད་པར་བཤད་པ་ལ་ཟུར་ཟ་བའོ། །
• 13 •
ཡོད་མེད་ཡིན་མིན་བདེན་རྫུན་ལ་སོགས་པའི། །
རྩོད་པའི་འུར་སྒྲ་སྒྲོག་པའི་འཇིག་རྟེན་འདིར། །
རྟག་ཏུ་གང་མཐོང་ཤེས་བྱ་ཡིན་པར་སྣང་། །
རྒྱུན་དུ་གང་གོམས་ཚད་མ་ཡིན་པར་སྣང༌། །
ཕྱི་ནང་གི་ཆོས་ཀུན་བདེན་པར་ཡོད་མེད་དང་ནམ་རྒྱུན་གྱི་
ངའོ་སྙམ་པའི་བློ་བདེན་འཛིན་ཡིན་མིན། ཆོས་གང་བདེན་པ་སྟེ་
དོན་དམ་པ་སྟོང་པ་ཉིད་དང་ཆོས་གང་རྫུན་པ་སྟེ་ཀུན་རྫོབ་ཐ་སྙད་དུ་
གྲུབ་པ་ལ་སོགས་པའི་རྩོད་པའི་འུར་སྒྲ་ཅི་དགར་སྒྲོག་པའི་འཇིག་
རྟེན་འདིར་བུམ་པ་ཀ་བ་སོགས་ཐ་སྙད་པའི་ཆོས་ཡོད་དོ་ཅོག་ཐ་སྙད་
དུ་ཡོད་པས་ཡོད་གོ་ཆོད་པས་འཇིག་རྟེན་སྐྱེ་བོ་རང་ག་བས་དུས་རྟག་
ཏུ་གང་མཐོང་བའི་ཡུལ་ཡིན་ཚད་ཤེས་བྱ་ཡིན་པར་སྣང་ལ། དུས་
རྒྱུན་དུ་གང་གོམས་ཀྱི་རྣམ་ཤེས་དྲུག་གི་བློ་ཐམས་ཅད་རང་ཡུལ་ཐ་
- 100 -



ཀླུ་དགོངས་རྡོ་རྗེ་ཚིག་དགྲོལ།
སྙད་བདེན་པ་ལ་མི་བསླུ་བས་བློ་དེ་དག་ཚད་མ་ ཡིན་པར་སྣང་ སྟེ་
འདོད་དགོས་ལ། དེ་ལྟ་ན་ཏིང་རྒྱལ་ལས།
མིག་དང་རྣ་བ་སྣ་ཡང་ཚད་མ་མིན། ། །
ལྕེ་དང་ལུས་དང་ཡིད་ཀྱང་ཚད་མ་མིན། །
གལ་ཏེ་དབང་བོ་འདི་དག་ཚད་ཡིན་ན། །
འཕགས་པའི་ལམ་གྱིས་སུ་ལ་ཅི་ཞིག་བྱ། །
ཞེས་པའི་མདོ་དང་འགལ་ཞེས་པའི་དོན་ནོ། །
• 14 •
མི་མང་གང་ལ་དགའ་དེ་བདེན་པ་དང་། །
ཁ་མང་གང་ལ་མཐུན་དེ་གྲུབ་མཐར་སྣང་། །
མི་རེའི་ཁོང་ན་མི་མཐུན་ཚད་མ་རེ། །
དེ་ཡི་རྒྱབ་སྐྱོར་རྡོ་རྗེ་བཀའ་ལུང་རེ། །
འཇིག་རྟེན་འདིར་མི་མང་བོ་གང་གི་ཕྱོགས་ལ་དགའ་བའམ་
དད་པ་གང་ཡིན་པ་དེ་དག་ཡིད་རྟོན་རུང་བས་བདེན་པར་འཇོག་པ་
དང་། དེ་ལ་བརྟེན་ནས་འགལ་བའི་ཕྱོགས་ཡོད་ཚད་ལས་ཁ་མང་
པོའམ་བཤད་ཚུལ་མང་པོ་གང་ལ་མཐུན་པ་དེ་གཞན་གྱིས་གཞིག་མི་
ནུས་ པའམ་ གཞན་ དུ་ འདར་ མི་ རུང་ བ་ སྟེ། ཚིག་ གསལ་ ལས།
གྲུབ་པའི་མཐའ་སྟེ་རིགས་པ་དང་ལུང་གིས་རབ་ཏུ་བསྟན་པར་རང་
གི་འདོད་པ་གྲུབ་པ་ སྟེ། དེ་ལས་ཕར་ཡང་འགྲོ་བ་མེད་པས་ན་་
མཐའ་འོ། །ཞེས་པ་ལྟར་གྲུབ་མཐའ་ཡིན་པར་སྣང་ལ། དེའི་རྐྱེན་
གྱིས་མི་རེ་རེའི་སེམས་ཁོང་ན་མི་མཐུན་པའི་འདོད་ཚུལ་ཚད་མ་རེ་
– 101 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
ཡོད་པ་དང་དེ་རེ་རེ་ཡི་ བརྟེན་གཞིའི་རྒྱབ་སྐྱོར་ ཀྱང་རང་རང་གི་་
ལུགས་ཀྱི་རྡོ་རྗེའི་བཀའ་ལུང་རེ་འདྲེན་རྒྱུ་ཡོད་པས་མཐའ་གཅིག་ཏུ་
འདི་བདེན་ཞེས་པའི་ཁས་ལེན་ཞིག་དཀའ་ཞེས་པའི་དོན་ནོ། །
• 15 •
ལ་རེའི་རྒྱབ་ན་མི་མཐུན་ཆོས་ལུགས་རེ། །
དེ་ཡི་རྗེས་འབྲང་མཁས་བླུན་སྟོང་ཕྲག་རེ། །
འདི་ཉིད་བདེན་ལ་འདི་ཡིས་མི་བསླུ་ཞེས། །
རང་གི་བདེན་ཁ་རང་ལ་སྦྱིན་པ་འདི། །
རིགས་མཐུན་སྐྱེ་བོའི་ཚོགས་རྣམས་ཉམས་རེ་དགའ། །
མི་མཐུན་ཚོགས་ལ་སྨྲས་ན་ཞེ་རེ་ཁྲེལ། །
ཁད་རིང་བོ་དག་ན་ལྟ་ཅི། ལ་རེ་རེའི་རྒྱབ་ནའང་གྲུབ་མཐའ་
མི་གཅིག་པ་དང་སྟོན་པ་མི་གཅིག་པའི་མི་མཐུན་ཆོས་ལུགས་རེ་རེ་
ཡོད་ལ། དེ་ཡི་ལུགས་ཀྱི་རྗེས་སུ་འབྲང་མཁན་ལའང་ལུགས་དེའི་
མཁས་པ་དང་དད་པ་ཙམ་གྱིས་རྗེས་སུ་འབྲང་མཁན་བླུན་པོ་སོགས་
སྟོང་ཕྲག་མང་བོ་རེ་ཡོད་པ་ལ། ཆོས་ལུགས་འདི་ཁོ་ན་ཉིད་བདེན་
པ་རྣམ་དག་ཅིག་ཡིན་ལ་འདི་ཡིས་རྗེས་འབྲང་སྐྱེ་བོ་རྣམས་མི་བསླུ་
ཞེས་པའི་རང་རང་གི་བདེན་ཁ་རང་རང་ལ་སྦྱིན་པ་འདི། རང་
དང་ཆོས་ལུགས་རིགས་མཐུན་པའི་སྐྱེ་བོའི་ཚོགས་རྣམས་ཉམས་རེ་
དགའ་བྱེད་དང༌། རང་དང་མི་མཐུན་པའི་ཚོགས་ལ་སྨྲས་ན་ནི་ཞེ་
རེ་ཁྲེལ་བ་སྟེ་མི་དགའ་བར་འགྱུར་ཞེས་པའོ། །
16.
– 102 -



-
--
-
-
-
-
---
-
-
--
ཀླུ་དགོངས་རྡོ་རྗེ་ཚིག་དགྲོལ།
མི་མཐུན་རིགས་དྲུག་འགྲོ་བའི་རྒྱལ་ཁབ་འདིར། །
བཅུ་ཡིས་འདོད་པ་བརྒྱ་ཡིས་མི་འདོད་ཅིང་། །
མི་ཡིས་མཐོང་བ་ལྷ་ཡིས་མི་མཐོང་དུས། །
བདེན་རྫུན་ཚད་མའི་ཁྲིམས་ཐག་སུ་ཡིས་ཆོད། །
ཚུལ་ལུགས་སྤྱོད་ཡུལ་གང་ཡང་མི་མཐུན་པའི་རིགས་དྲུག་འགྲོ་
བ་མང་པོ་འཚོ་བའི་རྒྱལ་ཁབ་འདིར་སངས་རྒྱས་པའི་མཁས་པ་བཅུ་
ཡིས་འདོད་པ་ཡེ་ཤུ་པ་བརྒྱ་ཡིས་མི་འདོད་པ་མངོན་སུམ་ལ་བསྙོན་དུ་
མེད་ཅིང་། བརླན་བཤེར་ཕོར་གང་ལ་མི་ཡིས་ཆུ་རུ་མཐོང་བ་ལྷ་
ཡིས་བདུད་རྩིར་མཐོང་བ་ལས་ཆུ་རུ་མི་མཐོང་བས་དོན་ལ་བདེན་པ་
གང་ཡིན་པ་དང་རྫུན་པ་གང་ཡིན་པའི་ཚད་མའི་ཁྲིམས་ཐག་སྟེ་རྣམ་
དག་དཔང་པོ་སུ་ཡིས་ཀྱང་མི་ཆོད་པས་ཐ་སྙད་ཚད་གྲུབ་འཇོག་མི་
རུང་བར་འདོད་ན་འཐད་ཅེས་པའི་དོན་དུ་སེམས་སོ། །
17.
ཤེས་རབ་སྦྱང་བས་མི་ཚེ་ཟད་བྱས་པའི། །
གྲུབ་མཐའ་མཁན་པོའི་བློ་ཡང་འཁྲུལ་འགྱུར་ན། །
འཇིག་རྟེན་བླུན་པོའི་རྫུན་གྱི་སྣང་བ་ལ། །
ཐ་སྙད་ཚད་མར་ཡིད་རྟོན་བྱེད་པ་འཁྲུལ། །
རབ་འབྱམས་གཞུང་ལུགས་རྒྱ་མཚོ་ལྟ་བུ་ལ་ཞུགས་ནས་ཤེས་
རབ་སྦྱངས་པས་རང་ཉིད་ཀྱི་དལ་རྟེན་མི་ཚེ་ཟད་པར་བྱས་པའི་གྲུབ་
མཐའ་མཁན་པོ་སྟེ་གྲུབ་མཐའི་སྲོལ་འབྱེད་དང་དེའི་སྲོལ་འཛིན་དག་
གི་བློ་ཡང་འཁྲུལ་པར་འགྱུར་བ་ཡོད་པར་དངོས་སུ་མཐོང་ན། གྲུབ་
– 103 --



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
མཐའ་དེ་དག་ལ་ཟུར་ཙམ་ཡང་མ་འདྲིས་ཤིང་གཞུང་ལུགས་ལ་ཐོས་
བསམ་མ་སོང་བའི་འཇིག་རྟེན་གྱི་སྐྱེ་བོ་བླུན་པོའི་རྫུན་གྱི་སྣང་བ་སྟེ་
མིག་རྣའི་ཤེས་པའི་ཡུལ་དག་ཐ་སྙད་ཚད་མས་གྲུབ་པ་ཡིན་པར་ཡིད་
རྟོན་བྱེད་པ་ནི་འཁྲུལ་བའི་གནས་ཡིན་པ་བཤད་མི་དགོས་ཞེས་པའི་
དོན་དུ་སེམས་སོ། །
18. ་་
མཁོ་ཚད་བཟང་ཚད་སེམས་ཀྱི་འཆར་སྒོ་ཀུན། ། །
གུད་དུ་ཕྱེ་ནས་ཚད་མར་འདོད་པ་དེས། ། ་
སྒྱུ་མའི་གྲོང་ཁྱེར་ཞིག་པའི་ཐང་སྟོང་དུ། ། ་
མིག་འཕྲུལ་ནོར་བུའི་ཕུང་བོ་སླར་ཡང་རྙེད། །
རང་ལ་མཁོ་བའི་དངོས་པོ་ཡོད་ཚད་བཟང་ཚད་སོགས་སེམས་
ཀྱི་འཆར་སྒོ་ཐམས་ཅད་ཀུན་གུད་དུ་ཕྱེ་ནས་ཏེ་ལོགས་སུ་དབྱེ་བ་རེ་ཕྱེ་
ནས་ཚད་མ་སྟེ་བློ་ཡང་དག་བསླུ་མེད་ཅིག་ཏུ་འདོད་པ་དེས་ནི་ཀུན་
རྫོབ་སྒྱུ་མའི་རང་གཟུགས་གྲོང་ཁྱེར་ཞིག་པ་སྟེ་སྟོང་པའམ་མེད་པར་
གྱུར་པའི་ཐང་སྟོང་དུ་དོན་ལ་མེད་པའི་མིག་འཕྲུལ་དུ་གྱུར་པའི་ནོར་
བུའི་ཕུང་བོ་སླར་ཡང་རྙེད་སྙམ་འདོད་པ་ནི་བརྟེན་གཞི་ལྗོན་པ་མེད་
པའི་བརྟེན་པ་ཡལ་འདབ་རྙེད་པ་ཞིག་དང་མཚུངས་པས་ཀུན་རྫོབ་སྒྱུ་
མ་ཚད་མས་གྲུབ་པར་ཁས་ལེན་པ་ལ་མཚར་གཏམ་དུ་སྦྱར་བའི་དོན་
དུ་སེམས་སོ། ། །
་་19.
--- 104 —



ཀླུ་དགོངས་རྡོ་རྗེ་ཚིག་དགྲོལ།
བཞིན་རས་ཅུང་ཟད་འགྱུར་བས་འགྱུར་བྱེད་ཅིང༌། །
མེ་ལོང་ཅུང་ཟད་འགྱུར་ཡང་འགྱུར་བྱེད་པའི། །
མི་བརྟན་འགྱུར་བའི་ཤེས་བྱའི་གཟུགས་བརྙན་འདི། །
ནམ་ཞིག་མཐའ་ལ་གཏན་དུ་ཡལ་བར་ངེས། །
འཇིག་རྟེན་གྱི་ཀུན་རྫོབ་དངོས་པོ་ཡོད་ཚད་དཔེར་ན། བྱད་མཛེས་
ཀྱི་བཞིན་རས་ཆགས་སྡང་གི་དབང་གིས་ཅུང་ཟད་འགྱུར་བར་བྱས་
པས་ཀྱང་རང་ཤར་བའི་མེ་ལོང་ནང་གི་གཟུགས་བརྙན་ཡང་ཚུགས་མི་
ཐུབ་པར་འགྱུར་བར་བྱེད་ཅིང༌། དེས་མི་ཚད་མེ་ལོང་རང་ཡང་ར་
རི་ཆག་སྐྱོན་སོགས་ཀྱིས་ཅུང་ཟད་ཙམ་འགྱུར་ཡང་རང་ལ་ཤར་བའི་
གཟུགས་བརྙན་གྱི་རྣམ་པ་དེ་ཡང་འགྱུར་བར་བྱེད་པའི་མི་བརྟན་
འགྱུར་བའི་ཤེས་བྱའི་གཟུགས་བརྙན་འདི་དག་ཐམས་ཅད་ནི་མ་དག་
སྐྱེ་བོའི་བློ་ངོར་ཤར་ཙམ་ལས་ནམ་ཞིག་འཕགས་པར་གྱུར་པའི་བདེན་
འཛིན་གྱི་སྤྲོས་པ་ཆོད་པའི་མཐའ་མ་ལ་ཞིང་དག་པ་རབ་འབྱམས་
འབའ་ཞིག་ཏུ་གྱུར་པས་དེ་དག་གཏན་དུ་ཡལ་འགྲོ་བར་ངེས་སོ་ཞེས་
པའི་དོན་ནོ། །
་20.་
དཔྱད་པ་འདི་ལ་ཐུག་པས་མེད་དམ་སྙམ། །
ལག་པ་ཁབ་ལ་འཕྲད་པས་ཡོད་དམ་སྙམ། །
མྱོང་བ་མངོན་སུམ་ལགས་པས་ཡིན་ནམ་སྙམ། །
སྣང་བ་འཁྲུལ་བ་སྲིད་པས་མིན་ནམ་སྙམ། །
ཀུན་རྫོབ་སྒྱུ་མ་དག་ལ་ཞིབ་ ཏུ་དཔྱད་པ་བཏང་ན་དཔྱད་མི་
- 105 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས། །
བཟོད་པ་གོང་གི་འདི་དག་ལ་ཐུག་པས་ཐ་སྙད་ཚད་མས་མ་གྲུབ་
པའམ་མེད་དམ་ཡང་སྙམ་ལ། ལག་པ་ཀུན་རྫོབ་ཀྱི་ཁབ་ལ་འཕྲད་
ནས་ན་ཟུག་འབྱུང་བ་མངོན་སུམ་ལགས་པས་ཐ་སྙད་ཚད་གྲུབ་ཡོད་
དམ་ཡང་སྙམ། རང་རྒྱུ་ཡིད་དུ་འོང་མི་འོང་བར་མ་ཅི་རིགས་ཀྱི་
དབང་གིས་སེམས་རྒྱུད་ལ་ཚོར་སྣང་སིམ་གདུང་བར་མ་ཅི་རིགས་ཀྱི་
འབྲས་བུ་མྱོང་བ་མངོན་སུམ་ལགས་པས་ཀུན་རྫོབ་སྒྱུ་མའི་ཆོས་དེ་
དག་ཚད་མས་གྲུབ་པ་ཡིན་ནམ་སྙམ་མོད། འོན་ཀྱང་ཀུན་རྫོབ་སྣང་
བ་དེ་དག་མཐའ་གཅིག་ཏུ་ཚད་གྲུབ་མིན་ཏེ་དུང་དཀར་སེར་སྣང་
གངས་རི་སྔོར་སྣང་སོགས་ཀྱི་འཁྲུལ་བ་ཤིན་ཏུ་སྲིད་པས་སྣང་བ་དེ་
དག་ཀྱང་ཐ་སྙད་ཚད་གྲུབ་མིན་ནམ་ཡང་སྙམ་ཞེས་པ་ནི་སྒྲུབ་བྱེད་
བཙན་གཉོམ་ཤོར་བའི་གཟུ་བློས་དཔྱད་པའི་སྡོམ་ཚིག་ཡིན་པར་
སེམས་ཏེ་སྤུན་ཟླ་དག་གིས་དཔྱད་པར་བྱ།
21.
ཡོད་པའི་རྩ་བ་བཙལ་བས་མེད་དམ་སྙམ། །
མེད་པའི་རྩེ་མོ་མཐོང་བས་ཡོད་དམ་སྙམ། །
བདེན་པའི་ས་བོན་བཏབ་ན་རྫུན་པར་ཤེས། །
རྫུན་པའི་འབྲས་བུ་མྱོང་ཚེ་བདེན་པར་སྣང་། །
ཀུན་རྫོབ་ཀྱི་སྣང་བ་འདི་དག་ཚད་གྲུབ་ ཏུ་ཡོད་ པའི་ རྩ་བ་་་
བརྟགས་ཤིང་དཔྱད་དེ་བཙལ་བས་ཚུགས་ཐུབ་ཏུ་གར་ཡང་མ་གྲུབ་
པས་ ཐ་སྙད་ཚད་གྲུབ་ ཏུ་ མེད་དམ་ཡང་སྙམ་ལ། བརྟགས་ཤིང་
དཔྱད་ན་ཚད་གྲུབ་ཏུ་མེད་པའི་ཁབ་ཀྱི་རྩེ་མོ་སོགས་ཡོད་པར་མངོན་
- 106 ཨམ་



ཀླུ་དགོངས་རྡོ་རྗེ་ཚིག་དགྲོལ།
སུམ་དུ་མཐོང་བས་ནི་ཀུན་རྫོབ་བདེན་པའམ་ཐ་སྙད་ཚད་གྲུབ་ཅིག་
ཡོད་དམ་ཡང་སྙམ། འཇིག་རྟེན་རང་ག་བའི་སྐྱེ་བོའམ་སོ་སོ་སྐྱེ་བོ་
རྣམས་ལ་ངེས་དོན་བདེན་པའི་གནས་ལུགས་ཀྱི་ས་བོན་ཇི་ལྟར་བཏབ་
ནའང་ལས་ཀྱིས་ནོངས་ནས་རྫུན་པར་ཤེས་པ་དང་རྫུན་པའི་རྣམ་སྨིན་
གྱི་འབྲས་བུ་མྱོང་ཚེ་བདེན་པའམ་ཚད་གྲུབ་ཏུ་ཡོད་པར་སྣང་བས་
བདེན་རྫུན་གང་ཡིན་ཁས་ལེན་ཤིན་ཏུ་དཀའ་བས་ཐ་སྙད་ཚད་གྲུབ་
འཇོག་མི་འཇོག་གང་ལའང་བློ་མ་བདེ་ཞེས་པའོ། །
གནས་ལུགས་ཐང་ཆེན་ཕ་མཐའ་ཉུལ་བ་ཡི། །
ཞལ་ནས་བསྐྱུགས་པའི་ལེགས་བཤད་ཟླ་བའི་ཆང་། །
ཅི་དགར་སྤྱོད་ལ་གདེང་ཚོད་བྲལ་ནའང༌། །
རང་ནུས་དཔྱད་འཇོག་བྱ་ལ་འགལ་ཅི་ཡོད། །
ཅེས་པ་འདི་ནི་གྲུབ་པའི་ གནས་ མཆོག་འདམ་བུ་བྲག་དཀར་གྱི་་་་
འདབས་རོལ་ནས་གང་དྲན་ཐོལ་བྱུང་དུ་ཟོལ་གྲོལ་དགུན་སྨྱུག་གིས་
དང་བས་སྦྱར་བའོ། །
《བདག་པོ》རུ་འཁོད་ཡོད།
-
1
07
ཨ་མ་ལགས་



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
༄༅། །ཟབ་མོ་དབུ་མའི་བསྙེལ་ཟིན་བྱམས་བརྩེ་
འོ་མའི་བསང་གཏོར་ཞེས་བྱ་བ་
བཞུགས་སོ། །
། ལྷ་དང་བཅས་པའི་སྟོན་པ་ཐུགས་རྗེ་ཆེན་པོ་དང་ལྡན་པ་
ལ་གུས་པས་ཕྱག་འཚལ་ལོ། ། རྨད་བྱུང་མཁྱེན་རབ་སྣང་བའི་མུ་
ཁྱུད་དྲི་མེད་འོད་གསལ་མཐོངས་ལས་ངོམ། ། རིས་མེད་སྐལ་བཟང་
སྐྲུན་ལ་ཉེར་ཆགས་བརྩེ་ཆེན་ལྷུན་པོའི་དཔལ་ལས་ལྕི། ། མཛད་
བཟང་དཔལ་གྱི་དུམ་བུའི་བསུང་ཞིམ་ཕྱོགས་ཀྱི་འཁོར་ལོའི་ཁྱོན་ལ་
འཐིབས། ། ཀུན་མཁྱེན་དཔལ་སྟུག་ཆེན་པོའི་ལུགས་བཟང་བསྐལ་
བའི་མཐར་ཡང་རྒྱལ་གྱུར་ཅིག །
འཇམ་དབྱངས་སྒྱུ་འཕྲུལ་བློ་བཟང་ཐུབ་པ་ཆེ། །
འཇམ་དབྱངས་དྲག་ཁྲོས་དཔལ་ལྡན་བྷི་ར་ཝ། །
འཇམ་དབྱངས་བཀའ་སྡོད་ཉི་མའི་བུ་གསུམ་གྱིས། །
འཇམ་དབྱངས་སྐུ་མཆོག་ཉིད་དང་མཚུངས་པར་མཛོད། །
དགེ་བ་སྟོང་གི་ལུགས་སྲོལ་འཛིན་པར་དགེ་ལེགས་དཔལ་བའི་རང་
འདྲ་ཞིག ། རིག་པའི་ཞིང་ན་བསམ་གཏན་རོལ་བ་རིགས་པའི་རྒྱལ་
མཚན་འདུན་མའི་རྩེར། ། ཐུབ་བསྟན་གཉེན་དུ་སྔོན་མེད་བསྒྲེངས་
– 108 ཡ་



བྱམས་བརྩེ་འོ་མའི་བསང་གཏོར།
མཁས་བསྟན་འཛིན་རྒྱ་མཚོའི་འབྱུང་གནས་ཉིད། ། བཤད་དང་
སྒྲུབ་པའི་ཤིང་རྟ་ཡབ་སྲས་སྤྱི་གཙུག་འཁོར་ལོའི་རྒྱན་དུ་མཛེས། །
མང་ཐོས་ཁུར་གྱིས་རབ་ ཏུ་ངལ་ཞིང་རིགས་པའི་འཁུན་སྒྲ་སྲིད་ན་
རྒོད། །མཁྱེན་དཔྱོད་སྤྲིན་པའི་ལྟོ་བ་ལས་འོངས་སྡེབ་ལེགས་ཚིག་གི་
ཆུ་ཆར་འཇོ། །སྐལ་བཟང་རྨ་བྱས་རྩེ་དགའ་སྟོན་ཅིང་ལེགས་བཤད་
གླུ་དབྱངས་སྒྲོག་པར་བྱེད། ། ཐུན་མཚམས་སྨུག་རྩིའི་མཁུར་ཚོས་
རྗེས་ཆགས་བཤེས་གཉེན་སྔོ་བསངས་མ་དེར་འདུད། །
རྙེད་གྲགས་ཨ་རིག་བཞེས་པའི་གཉིས་འཐུང་འགའ། །
འགལ་འདུའི་ཁྲེས་པོ་སྟོང་གིས་ནོན་ན་ཡང་། །
གངས་རིའི་ཁྲོད་ཀྱི་འཕྲོག་བྱེད་དབང་པོ་ལ། ། ་
བརྒལ་འདོད་མི་ཐུབ་ལག་པ་མཐོར་བསྙབ་བཞིན། །
ཕྱོགས་ལྷུང་གྲུབ་མཐའི་ར་རི་རྣམ་དབེན་ཞིང་། །
མཐར་འཛིན་གདུང་སེལ་བདུད་རྩི་འཛག་པ་ཅན། །
ཁོ་བོའི་བློ་གྲོས་རྣམ་སད་ཁང་ཁྱིམ་དུ། །
རིགས་པའི་ཟེར་མ་འཕེལ་བའི་དཔལ་ལ་རྩོམ། །
འདི་ན་ཤེར་ཕྱིན་ཆུ་མཚོའི་སྙིང་བོ་ལ། །
ཀུན་བཏགས་བག་ཆགས་སད་པའི་དྲི་མ་ཡིས། །
སྦགས་ཚེ་ཤེར་སྣང་དབྱིག་གི་བང་བ་ལས། ། །
- 109 ——



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
མུ་ཏིག་རྣ་ཆའི་སྐྱེས་འདི་དགྱེས་བཞིན་བཞེས། །
ཞེས་སྙན་ཚིག་པད་དཀར་ཆུན་པོས་མདུན་བསུས་ཏེ་སྐབས་
དོན་གང་ཞིག་གླེང་བར་བྱ་བ་ནི། ཇི་སྐད་དུ། ཧ་ས་བཛྲ་གྱི་ཞལ་
ནས།
ལ་ལ་ཚིག་ཙམ་མཐོང་པས་རློམ་སེམས་བྱེད། །
འགའ་ཞིག་ཟེར་སྒྲོས་བྲིས་ཤིང་ཕལ་ཆེར་གྱིས། །
ཚིག་དོན་མུན་མདའ་འཕངས་ལ་ཆགས་སྡང་གིས། །
རྩོད་ཡིག་དགག་ཡུལ་མིན་ཕྱིར་འདིར་མི་འཆད། །
ཅེས་གསུངས་པ་ལྟར་དབུ་མའི་ཟབ་གནད་ཀླུ་སྒྲུབ་དགོངས་རྒྱན་དུ་
གྲགས་པ་ལ། ཡུལ་མདོ་སྨད་ཀྱི་དྲན་དབང་སྨྲ་བའི་དབང་ཕྱུག་ཆེན་
པོ། རིག་པ་འབྱུང་བའི་གྲོང་ཁྱེར་གྱི་ཡང་དར་བསྟན་པའི་རྩ་ལག་
ཉག་གཅིག ངེས་པ་དོན་གྱི་བཤེས་གཉེན་བཀའ་དྲིན་ཅན་འཇམ་
དཔལ་མིའི་རྣམ་པར་རོལ་བ་རྗེ་སཾགྷའི་མཚན་ཅན་གྱི་ཞལ་སྔ་ནས་
ཀྱིས་ལེགས་བཤད་བརྒལ་ལན་གྱི་ཚུལ་དུ་མཐའ་བྲལ་དེ་ཉིད་གསལ་
བྱེད་ཀྱི་བསྟན་བཅོས་ཤིག་མཛད་པར། རང་རྒྱུད་ཀུན་བཏགས་
ཀྱིས་ཀུན་ནས་བསླད་པའི་ཆོས་ཀྱི་སྤུན་ཟླ་རིགས་པ་སྨྲ་བ་ངག་དབང་
ཆོས་གྲགས་ལགས་ཀྱིས་དཔྱད་ལན་ཞིག་བརྩམས་ཡོད་པ་ནི། མདོ་
སྨད་སྒྲུབ་པའི་ཤིང་རྟ་ཡབ་རྗེ་བླ་མས།
མཁས་པའི་བྱ་བ་འཆད་རྩོད་རྩོམ་གསུམ་དང༌། །
བསྟན་པའི་སྙིང་བོ་བཤད་སྒྲུབ་རྣམ་གཉིས་དང་། །
པ་དང་པ་ཁ 110 —



བྱམས་བརྩེ་འོ་མའི་བསང་གཏོར།།
དམ་པའི་རྣམ་ཐར་སྡོམ་གསུམ་ཉམས་ལེན་ཏེ། །
ཕན་ཚུན་འགྲན་བཞིན་འབད་ལ་གསོལ་བ་འདེབས། །
ཞེས་པ་ལྟར་མཁས་བྱའི་ལུགས་སུ་འགྲོ་མཆི་ཚེ་ཡི་རང་མེ་ཏོག་འབུལ་
འོས་མོད། འོན་ཀྱང་ཁོ་བོའི་དམན་བློར་དེ་ལ་དོགས་པའི་གནས་
མང་པོ་ཞིག་འཆར་པས། བརྒྱ་བ་ལས། བསོད་ནམས་ཆུང་ངུས་
ཆོས་འདི་ལ། ། ཐེ་ཚོམ་ཙམ་ཡང་སྐྱེ་མི་འགྱུར། ། ཐེ་ཚོམ་ཟོས་པ་
ཙམ་གྱིས་ཀྱང༌། །སྲིད་པ་ཧྲུལ་པོར་བྱེད་པར་འགྱུར། ། ཞེས་པའི་
ཕན་ཡོན་དེ་ཉིད་ཡིད་ལ་བཞག་སྟེ་དཔྱད་ལན་དེའི་ཚིག་ཟིན་གདོང་
འདེད་ཀྱིས་དཔྱད་པར་བྱ་བ་ལ་མཛའ་གྲོགས་མཆོག་ལ་དགོངས་་་
འགལ་ཅི་ཡང་མེད་པ་གུས་པས་ཞུ།
འདི་ལ་གསུམ། རང་བྱུང་བདེན་པའི་ཉི་མ་ཞེས་པའི་མིང་ལ་
དཔྱད་པ་དང༌། གཞུང་དངོས་ཀྱི་དོགས་སྣང་ལ་དཔྱད་པ། ཞར་
ལ་འོངས་པའི་ཐོར་བུའི་རྣམ་ཐར་ལ་དཔྱད་པའོ། ། །
དང་པོ།
མིང་ལ་དཔྱད་པ་ལ།
ཐོག་མར་དཔྱད་ལན་དེའི་མིང་གི་རང་བྱུང་ཞེས་པ་དེ་ལ་་་
དཔྱད་པར་བྱ་བ་འདི་ཡོད་དེ། རང་བྱུང་ཞེས་པ་རྒྱུ་མེད་འདོད་
རྒྱལ་དུ་བྱུང་བ་ཡིན་པར་ཁས་ལེན་ན་དེ་ནི་རིགས་ལམ་ལས་འདས་
པའི་གཏམ་སྟེ། དཔྱད་ལན་དེ་རང་གི་ཤེས་རབ་ཀྱི་རྩལ་ཡོད་དགུ་
སྤྲུགས་ནས་བཏོན་པའི་འདུས་བྱས་ཀྱི་བསྟན་བཅོས་ཡིན་པའི་ཕྱིར།
- 111 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
ཁྱབ་ སྟེ། དེ་ལྟར་རྒྱུ་འབྲས་ཀྱི་གོ་རིམ་ ལྡན་ པས་ རང་བྱུང་དུ་མི་་
རིགས་པའི་ཕྱིར། དེས་ན་མཐའ་བྲལ་ལྟ་བའི་ཡང་རྩེ་དཔལ་ལྡན་
ཐལ་འགྱུར་བ་ལྟ་ཅི། གྲུབ་མཐའ་དོན་སྨྲ་སྡེ་གཉིས་དང་རྣམ་རིག་
རང་རྒྱུད་གང་གི་ལུགས་ལའང་རྒྱུ་མེད་རང་བྱུང་གཏན་ནས་མི་འདོད་
པ་ཡིན་པས་སོ། །ནང་བའི་བསྟན་གྲལ་ནས་ཚུར་མཛེས་རྒྱང་འཕེན་
གྱི་ལུགས་ལ་མ་ཞེན་ཅིག །
ཡང་རང་བྱུང་ཞེས་པ་གཞུང་ལུགས་ལས། རང་བྱུང་གཉིས་
ཏེ། ཆོས་དབྱིངས་དང་སྲིད་པ་ཐ་མ་བས་ཤེས་བྱ་ཐམས་ཅད་མངོན་
སུམ་དུ་རྟོགས་ པའི་ ཡེ་ ཤེས་ གཉིས་ ཅི་ རིགས་ ཀྱི་དོན་ཡང་མེད་དེ།
དང་པོ། སྡོང་པོ་བཀོད་པའི་མདོ་ལས། འཇིག་རྟེན་ཁམས་་་་
རྣམས་ལ་ལ་དག ། བསམ་གྱིས་མི་ཁྱབ་ཚིག་གྱུར་ཀྱང་། ། ནམ་
མཁའ་འཇིག་པར་འགྱུར་བ་མེད། ། རང་བྱུང་ཡེ་ཤེས་དེ་བཞིན་
ནོ། ། ཞེས་དང་། གཉིས་པ་བྱང་སེམས་དུས་རིང་མོར་བཤེས་་་་་
གཉེན་གྱི་གདམས་ངག་གོམས་པར་བྱས་པའི་མཐུས་སྲིད་ པ་ ཐ་མ་
འདིར་སློབ་དཔོན་ལ་མ་ལྟོས་པར་ཡེ་ཤེས་བརྙེས་པས་རང་བྱུང་ སྟེ།
དེ་གཉིས་གང་གི་དོན་ཡང་མི་འདུག་ལ། ཐུབ་པ་དང་རྣམ་མཁྱེན་
སྐབས་ འདིའི་ རང༌ བྱུང༌ དུ་ ཁས་ ལེན་ ཡང་། ། རང༌ བྱུང་ མིན་ ཏེ།
རིགས་ པའི་རྒྱལ་བོས། ཚད་མར་གྱུར་པ་འགྲོ་ལ་ཕན་བཞེད་པ།
ཞེས་པའི་ལུང་གི་གྱུར་པའི་དོན་འཇོག་ཚུལ་ཡོད་པའི་ཕྱིར། བདེན་
པའི་ཉི་མ་ཞེས་པ་འདི་ཡང་འཐད་པར་མི་སེམས་ཏེ། ཁྱོད་ཀྱིས་
མཐར་ཐུག་ཐལ་འགྱུར་བའི་ལྟ་བ་འཆད་སྐབས་སུ། རང་གཞུང་གི་
– 112 ཡབས་



བྱམས་བརྩེ་འོ་མའི་བསང་གཏོར།
དགོངས་ཚོད་དང་མི་བསྟུན་པར་འདི་འདྲའི་མཚན་འདོགས་བགྱིས་
པ་རྟེན་འབྲེལ་དབུ་ནས་མ་འགྲིག་ སྟེ། དབུ་མ་ཐལ་རང་གང་གི་
ལུགས་ལའང་བདེན་པ་ཆོས་ཉིད་ལས་རྡུལ་ཙམ་ཡང་མི་དམིགས་ན།
ཀུན་རྫོབ་ཏུ་གྱུར་པའི་བདེན་པའི་ཉི་མ་ཞིག་ལྟ་ག་ལ་ཞིག་གོ །
མཐར་གཏུགས་ན་ཆོས་ཉིད་རང་ཡང་བདེན་པར་མ་གྲུབ་པར་ལུང་
རིགས་བརྒྱ་ཕྲག་གིས་གྲུབ་པའི་ཕྱིར། དཔེར་ན་རི་བོང་རྭ་མ་གྲུབ་
ན་རི་བོང་རྭའི་རྩེ་མོ་མ་གྲུབ་པ་ལྟ་བུ་ཡིན་པའི་ཕྱིར། དེས་ན་ཁྱོད་ཀྱི་
མིང་དེ་ནི། རྒྱལ་རབས་དེབ་ཐེར་དཀར་བོ་ལས། འདི་ནི་རང་
བྱུང་བདེན་པའི་ཟླ་བ་སྟེ། ཞེས་པ་ལ་ལད་མོ་བགྱིས་པ་ཡིན་ཐང་
ནའང་སྐབས་དོན་སྟོར་བ་དང་དྲན་དབང་མཆོག་གི་ངོ་མཚར་བའི་
སྙན་རྩོམ་ཞྭ་དཔེ་ལྷམ་དུ་བཀབ་པ་ཁོ་ན་ལས་ཅི་ཡང་མི་འདུག་པས་
མགོ་ཚེས་གཅིག་ནས་འཕྱུགས་ན་མཇུག་གནམ་སྟོང་གི་བར་ཞེས་པའི་
དཔེ་ལྟར་དཀྱུས་ཀྱི་རྩལ་བཤད་ཀྱང་མ་དག་ཉོག་འབྱམས་སུ་གྱུར་པ་
རྣམ་དཔྱོད་ལྡན་པ་དག་ལ་འདིས་མཚོན་ཐུབ་པོ། །
ཕུན་ཚོགས་མ་བཟོད་དུག་རླབས་འཕྱུར་བ་མིན། །
ཕན་ཚུན་འགྲས་པའི་མེ་དཔུང་མཆེད་པ་མིན། །
ཕ་རོལ་ཁྱད་གསོད་སེང་གེའི་གད་རྒྱངས་མིན། །
ཕས་རྒོལ་ལེགས་པའི་ལམ་དུ་བཀྲི་འདོད་ཡིན། །
ཞེས་བྱ་བ་ནི་ཀུན་སློང་མཚོན་བྱེད་ཀྱི་བར་སྐབས་ཚིགས་བཅད་མཚོ་
བྱུང་དབང་མོའི་གྲེ་འགྱུར་གྱི་རྟ་ལ་དྲངས་པའོ། །
– 113 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
གཉིས་པ། གཞུང་དངོས་ཀྱི་དོགས་སྣང་ལ་དཔྱད་པ།
བདེན་ཉིར། དགོངས་རྒྱན་གྱི་ལུང་རིགས་ཐམས་ ཅད་རྗེ་་
རིན་པོ་ཆེ་དང་། དགེ་ལུགས་པ་འགོག་བྱེད་ཁོ་ནར་མཐོང་འདུག་
མོད་ བསྟན་ བཅོས་དེའི་ ཁ་ གཏད་ ས་ དེ་ གཉིས་ ཡིན་ མིན་ མི་ ཤེས།
ཞེས་བཤད་པ་ནི། །
ཡི་མུག་འཆོར་བའི་གནས་ཏེ། བསྟན་བཅོས་དེའི་ཁ་གཏད་
ས་མ་མཁྱེན་པ་ནི་ཁག་མི་འདུག ཅི་ཕྱིར་ཞེ་ན། བློ་བཟང་རྒྱལ་
བའི་ལེགས་བཤད་ལ་བློ་མིག་མ་འདྲིས་པའི་ཕྱིར། ཡང་བསྟན་་་་
བཅོས་དེའི་གཏད་ས་དགེ་ལུགས་ཡིན་མིན་མ་ཤེས་པར་ལེགས་བཤད་
སྟོང་ཐུན་ཤེར་སྣང་གིས་དགོངས་རྒྱན་བཀག་པར་མཐོང་བ་ཡང་ཡ་
མཚན་ཏེ། དེ་གཉིས་ཀྱི་ཚུལ་ལུགས་ཤིན་ཏུ་མཉམ་པོ་ཡིན་པའི་ཕྱིར།
དེ་ལས་ཀྱང་སྐྱོ་བ་ནི། རྗེ་རིན་པོ་ཆེ་དང་དགེ་ལུགས་པ་ཞེས་སོ་སོར་
དེ་གཉིས་ཞེས་བགྲངས་པ་རང་ཉིད་བརྡ་དང་གྲུབ་མཐར་བྱང་བའི་
ནང་ཁྲོལ་ཕྱི་རུ་ཕྱུང་བ་ཙམ་དུ་ཟད་དེ། རྗེ་རིན་པོ་ཆེ་བཀག་ན་དགེ་
ལུགས་པ་བཀག་པ་དང་། དགེ་ལུགས་པ་བཀག་ན་དེ་བཀག་པར་
འགྲོ་བའི་ཕྱིར། དེས་ན་ཁྱོད་ཀྱི་དེ་ཟློས་སྐྱོན་ཉིད་ལས་གཞན་ཅི་
ཡང་མེད་དོ། ། དེ་ལྟ་ནའང་བསྟན་བཅོས་དེའི་ཚིག་གི་ཟིན་སོ་ཕལ་
ཆེར་རྗེ་རིན་པོ་ཆེ་ལ་ཆེད་དུ་གཟས་པ་གདོན་མི་ཟ་སྟེ། ཐོག་མར་རྗེ་
ཐམས་ཅད་མཁྱེན་པ་འཇིག་རྟེན་དུ་བྱོན་པའི་དགོས་དོན་དུ། ཁོང་
གིས་ ལྟ་ བ་ སྟོན་ པའི་ བསྟན་ བཅོས་ ཆེན་ པོ་ ལྔ་ བརྩམས་ པ་ ལས།
- 114 -



བྱམས་བརྩེ་འོ་མའི་བསང་གཏོར།
གངས་ཅན་ལྗོངས་ན་ལྕགས་མདའ་ལྕགས་གཞུར་གྲགས་པ་དྲང་ངེས་
རྣམ་འབྱེད་ཀྱི་བསྟན་བཅོས་ལེགས་བཤད་སྙིང་བོར། དེའི་ཕྱིར་
གསུང་རབ་ཀྱི་དྲང་ངེས་འབྱེད་པར་ལུང་བསྟན་པའི་ཤིང་རྟ་ཆེན་པོ་
དག་གིས་དྲང་ངེས་ཀྱི་དགོངས་པ་བཀྲལ་ཞིང་དེ་ཡང་ངེས་དོན་གྱི་
གསུང་རབ་ཀྱི་དོན་གཞན་དུ་འདྲེན་པ་ལ་གནོད་བྱེད་དང་གཞན་དུ་
དྲང་དུ་མི་རུང་བར་དོན་དེར་ངེས་པའི་སྒྲུབ་བྱེད་ཀྱི་རིགས་པས་་་
ལེགས་པར་གཏན་ལ་ཕབ་པ་ཞིག་གི་རྗེས་སུ་འབྲངས་ནས་དགོངས་པ་
འཚོལ་དགོས་པས་མཐར་གཏུགས་ན་དྲི་མ་མེད་པའི་རིགས་པ་ཉིད་
ཀྱིས་དབྱེ་དགོས་ཞེས་བཀལ་སྩལ་ཏོ། ། འདི་ལ་དགོངས་རྒྱན་ཡང་
སྙིང་ཚིགས་བཅད་མར། རིགས་པའི་དཔྱད་པ་ཤིང་རྟའི་སྲོལ་ལ་
བརྟེན། །ཤིང་རྟ་ཆེན་པོ་རིགས་པའི་སྟོབས་ཀྱིས་སྒྲུབ། །རང་ཐག་
ཆོད་ན་སུ་ཡི་རྗེས་སུ་འབྲང༌། ། རང་ཐག་མ་ཆོད་སུ་ལ་ཡིད་རྟོན་
བྱེད། ། ཡང་དག་རིགས་པ་ངེས་དོན་ལུང་ལས་རྙེད། ། དྲང་ངེས་
ཁྱད་པར་དྲི་མེད་རིགས་པས་འབྱེད། །རིགས་པས་ཤེས་ན་ངེས་དོན་
ཅི་ལ་འཚོལ། ། རིགས་པས་མ་ཤེས་ངེས་དོན་ག་ལ་རྙེད། ། ཅེས་
ལྡོག་སྟེ་བཤད་པ་དང༌། མཁས་དབང་མཆོག་གིས་གཅེས་གཅེས་
བྱེད་པའི་རྟེན་འབྲེལ་བསྟོད་པ་ལས། ཁྱོད་ཀྱི་བསྟན་ལས་ཕྱིར་་་
ཕྱོགས་པའི། ། ཡུན་རིང་ངལ་བ་བསྟེན་བྱས་ཀྱང་། ཕྱི་ཕྱིར་སྐྱོན་
རྣམས་བོས་པ་བཞིན། །བདག་ཏུ་ལྟ་བ་བརྟན་ཕྱིར་རོ། །ཞེས་པའི་
ངེས་དོན་ལེགས་བཤད་ལ། ། དགོངས་རྒྱན་ལས། རྒྱལ་བའི་་
བསྟན་ལས་ཕྱིར་ཕྱོགས་ནས་ཡུན་རིང་དུ་ངལ་པ་བསྟེན་ཀྱང་སྐྱོན་
-
115 ཨབས་



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
རྣམས་ཕྱིར་ཞིང་འཕེལ་ཏེ་བདག་ཏུ་ལྟ་བ་ཇེ་བརྟན་དུ་བཏང་བར་
གསུངས་པ་ལྟར་ན། རང་ཉིད་རྡོ་རྗེ་སེམས་དཔའི་ང་རྒྱལ་བྱེད་པ་
དང༌། ཆོས་ཐམས་ཅད་ཀྱི་རྣམ་པར་དག་པའི་རང་བཞིན་ངའོ་སྙམ་
དུ་ང་རྒྱལ་བྱེད་པའི་ལམ་འདིས་ ཀྱང་ བདག་ཏུ་ལྟ་བ་ཇེ་བརྟན་དུ་་
བཏང་བ་མ་གཏོགས་འོས་ཅི་ཡོད། ཅེས་དང་། ང་རྒྱལ་འཇོག་
ལུགས་ཀྱང་རྗེའི་གསུང་རིགས་ལས་བདག་འཛིན་གྱི་ཡུལ་གང་དུ་ཞེན་
པའི་དེ་ཉིད་ལ་བྱེད་པར་གསུངས་སོ། ། ཞེས་རྗེའི་གསུང་རབ་ལ་
ཟུར་ཟ་དང་འགལ་འཁྲུལ་འདོན་ཅི་ཐུབ་བྱེད་པ་སོགས་དགོངས་རྒྱན་
བྱིངས་སྒྲས་ཟིན་རྗེའི་ལེགས་བཤད་ཀྱི་གསུང་ཟིན་དང་འགལ་བ་ཤ་
སྟག་ཏུ་འདུག་ལ།
ཡང༌། ཡིད་ཀྱིས་མེད་པར་ཐག་ཆོད་ཅིང་། །མིག་གིས་ཡོད་
པར་མཐོང་བའི་ཚེ། ། ཞྭ་སེར་མཁན་པོས་མ་བསླབས་ཀྱང༌། ། སྒྱུ་
མའི་བློ་ལས་གཞན་ཅི་འབྱུང༌། ། ཞེས་པའི་ཞྭ་སེར་མཁན་པོ་དེ་ལ་
ཡང་རྗེ་ལས་གཞན་འཇོག་ཐབས་མེད་པའི་ཕྱིར། གོང་གསལ་འདི་
དག་གིས་སྤུན་ཟླ་ལགས་ལ་དགོངས་རྒྱན་གྱི་ཁ་གཏད་ས་གང་ཡིན་
མཛུབ་ཚུགས་སུ་ངོ་སྤྲད་པ་དགྱེས་པར་མཛོད། །
ཡང་བདེན་ཉིར། ཐལ་འགྱུར་བའི་ལུགས་ལ་ཐ་སྙད་ཚད་
གྲུབ་ ཁས་བླང་མེད་པ་དང་། ཆོས་ཅན་མཐུན་སྣང་དུ་མེད་པའི་
རྒྱབ་རྟེན་དུ་ཡུམ་མདོ་དང་། མགོན་པོ་ཀླུ་སྒྲུབ་ཀྱི་རིགས་ཚོགས་ལ་
ཁུངས་བཅོལ་ནས་བསྟན་བཅོས་དེ་ལ་དེ་མཐུན་གྱི་མཚན་བྱང་་་་་
བཏགས་པར་བཤད་པ་རྟེན་འབྲེལ་ལེགས་ཏེ། འདི་ནི་སྟོན་པ་ཐུབ་
116 མ



བྱམས་བརྩེ་འོ་མའི་བསང་གཏོར།
པའི་དབང་བོ་དང་ཀླུ་སྒྲུབ་ནས་དགོངས་རྒྱུན་མཁན་པོའི་ཐ་སྙད་ཚད་
མ་རྣམས་མི་བསླུ་བར་ཡིད་ཆེས་པ་ཡིན་པའི་ཕྱིར། ཡིན་ནའང་ལུང་
དེ་དག་གི་དོན་ནི་ཁྱོད་ཀྱི་སྒྲུབ་བྱེད་དུ་མོ་མ་ངན་པའི་མོ་བཏབ་པ་ཙམ་
ལས། འཛམ་གླིང་རྒྱན་གྱུར་གྱི་མཁས་པ་རྣམས་ཀྱིས་དེ་ལྟར་བཀྲལ་
པ་མི་སྣང་བའི་ཕྱིར་ཏེ། དགོངས་རྒྱུན་མཁན་པོས་རང་འགྲེལ་དུ་
བཞེད་པའི་འགྲེལ་བ་ག་ལས་འཇིགས་མེད་ལས། འདིར་སྨྲས་པ།
ཅིའི་ཕྱིར་རྣམ་པ་བརྒྱད་པོ་དེ་དག་འགོག་པར་བྱེད། འདིར་བཤད་
པ། རྟེན་ཅིང་འབྲེལ་བར་འབྱུང་བ་འདི་ ཐ་སྙད་ཀྱི་བདེན་པར་
བསྟན་ལ། དོན་དམ་པའི་བདེན་པ་ལ་འཇུག་པ་དག་དགག་པ་ལ་
སོགས་པའི་ཚིག་རྣམ་པ་བརྒྱད་ཀྱི་མངོན་པར་ཞེན་པ་དེ་བཟློག་པའི་
ཕྱིར། འགག་པ་མེད་པ་སོགས་ཚིག་བརྒྱད་པོ་དག་སྨྱོས་སོ། །ཞེས་
གསུངས་པ་དང༌། འགྲེལ་བ་སངས་རྒྱས་བསྐྱངས་ལས། དངོས་
པོའི་ངོ་བོ་ཉིད་སྨྲ་བ་དག་ཕལ་ཆེར་ཐ་སྙད་ཀྱི་དབང་གིས་བསྟན་པ་
དགག་པ་ལ་སོགས་པ་བརྗོད་པ་བརྒྱད་པོ་དེ་དག་གིས་དངོས་པོ་ཡོད་
པ་ཉིད་དུ་སྟོན་པར་བྱེད་པས་དེའི་ཕྱིར་འགག་པ་ལ་སོགས་པ་བརྒྱད་
པོ་ དེ་ དག་ ཉིད་ དགག་ པ་ མཛད་ དོ། ། ཞེས་ གསུངས་ པ་ དང་།
དཔལ་ལྡན་ཟླ་བ་གྲགས་པའི་ཚིག་གསལ་ལས། དེ་ལྟར་ནས་རྟེན་
ཅིང་འབྲེལ་བ་འབྱུང་བ་ཇི་སྐད་དུ་བསྟན་པ་ཐུགས་སུ་ཆུད་པའི་ཕྱིར།
དེ་བཞིན་གཤེགས་པ་ཉག་ཅིག་དོན་ཕྱིན་ཅི་མ་ལོག་པར་གསུང་པ་
ཉིད་དུ་གཟིགས་ཤིང་ཕ་རོལ་བའི་སྨྲ་བ་ ཐམས་ ཅད་བྱིས་པ་རྡོ་་་
ཐབས་སྨྲ་བ་དང་འདྲ་བར་ཐུགས་སུ་ཆུད་དེ་དེ་ནས་སློབ་དཔོན་ཤིན་
- 117 –



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས། །
ཏུ་དང་བ་དང་ལྡན་པར་གྱུར་པས་སླར་ཡང་བཅོམ་ལྡན་འདས་ལ་
ཁྱད་པར་དུ་མཛད་པ་ནི། སྨྲ་བ་རྣམས་ཀྱི་དམ་པ་ཞེས་བྱའོ། །
ཞེས་གསུངས་པ་དང་། སློབ་དཔོན་བྷ་བྱའི་ཤེས་རབ་སྒྲོན་མེ་ལས།
འདིར་ཐམས་ཅད་དོན་དམ་པར་བཀག་སྟེ། ངེས་པར་གཟུང་པའི་
ཕྱིར་ཏེ། ཞེས་དང༌། དེའི་འགྲེལ་བཤད་སྤྱན་རས་གཟིགས་་་་་
བརྟུལ་ཞུགས་སུ། རྟེན་ཅིང་འབྲེལ་བར་འབྱུང་བའི་རིན་པོ་ཆེ་དམ་
པ་ཀུན་རྫོབ་དང༌། དོན་དམ་པའི་བདེན་པ་ལ་བརྟེན་ནས་སྐྱེ་བ་
དང་། སྐྱེ་བ་མེད་པ་ལ་སོགས་པའི་བརྗོད་པ་དག་བཀའ་སྩལ་ཏེ།
ཞེས་གསུངས་པའི་ཕྱིར། ཁྱབ་སྟེ། ལུང་འདི་དག་གི་འགྲེལ་ཚུལ་
ཁྱེད་ཉིད་ཀྱི་ཁས་བླང་མེད་པ་དང་། ཆོས་ཅན་མཐུན་སྣང་མེད་
པའི་དགོངས་པའི་རྒྱབ་སྐྱོར་དུ་འགྲོ་ཚུལ་མེད་དེ། ག་ལས་འཇིགས་
མེད་ཀྱིས། ཐ་སྙད་དུ་སྐྱེ་བ་ཡོད་པ་དང་། དོན་དམ་པར་སྐྱེ་བ་
བྲལ་བའི་ཚུལ་གསལ་བར་གསུངས་པ་དང༌། སངས་རྒྱས་བསྐྱངས་
ཀྱིས། དངོས་པོ་ཡོད་པ་ཉིད་ཅེས་གསུངས་ནས་དངོས་པོ་ལ་ཐ་སྙད་
དུ་སྐྱེ་བ་ཡོད་པ་དང༌། བདེན་པའི་སྐྱེ་བ་མེད་པར་བཞེད་ནས་ཉིད་
ཚིག་སྦྱར་བ་དང་། ཚིག་གསལ་ལས་ཀྱང་དེ་ལྟར་བཀྲལ་ཏེ། ཐུབ་
པ་མཆོག་སྨྲ་བ་རྣམས་ཀྱི་དམ་པར་གསུངས་པ་ཐ་སྙད་དུ་ཚད་མས་
གྲུབ་པ་ལས། དོན་དམ་པའི་ཚད་མའི་ངོ་བོར་ཐ་སྙད་འོང་བ་མེད་
པ་མཁས་པའི་སྤྱི་སྐད་ལགས་པས་དོན་གྱིས་གྲུབ་ལ། འགྲེལ་བ་ཤེར་
སྒྲོན་ རྗེས་ འབྲངས་ དང་ བཅས་ པས་ ཚིགས་ སུ་ བཅད་ པ་ དེ་ དག
ཀུན་རྫོབ་ཏུ་སྐྱེ་བ་ཡོད་ཀྱང༌། དོན་དམ་པར་སྐྱེ་བ་མེད་ཚུལ་བརྗོད་
ཁ 118
ཕ



བྱམས་བརྩེ་འོ་མའི་བསང་གཏོར།
པར་གསུངས་ན། ཉིད་ཀྱི་རྣམ་རྟོག་དེ་ག་དཔལ་ཀླུ་སྒྲུབ་ཡབ་སྲས་
ཀྱི་བཞེད་དགོངས་ལས་རིང་དུ་སོང་བས་ཤེས་རབ་ཉི་མའི་སྣང་བའི་
མདུན་སར་རྫུན་པའི་ཉི་མའི་རང་གཟུགས་རང་ཤུགས་ལ་མངོན་པར་
གྱུར་འདུག །
གཞན་ཡང་། སྨྲ་བསམ་བརྗོད་མེད་ཤེས་རབ་ཕ་རོལ་ཕྱིན། །
མ་སྐྱེས་མ་འགག་ནམ་མཁའི་ངོ་བོ་ཉིད། ། སོ་སོ་རང་རིག་ཡེ་ཤེས་
སྤྱོད་ཡུལ་བ། །དུས་གསུམ་རྒྱལ་བའི་ཡུམ་ལ་ཕྱག་འཚལ་ལོ། །ཞེས་
པ་ཡང་ཤེར་ཕྱིན་ཏེ་དོན་དམ་སྟོང་པ་ཉིད་དེ་འཕགས་པའི་མཉམ་
བཞག་སོ་སོ་རང་རིག་པའི་ཡེ་ཤེས་ཀྱིས་ཇི་ལྟ་བར་གཟིགས་པ་ལྟར་སོ་
སོ་སྐྱེ་བོས་སྨྲ་བསམ་བརྗོད་མེད་ཡིན་པར་གསུངས་ལ། དེའང་་་
དཔེར་ན་ལྕེ་ཤེས་ཀྱིས་བུ་རམ་གྱི་རོ་མངོན་སུམ་དུ་མྱོང་ཡང་མྱོང་བ་ཇི་
ལྟ་བ་བཞིན་སྨྲ་མི་ནུས་པ་ལྟ་བུ་ཡིན་པ་ལ་གསུངས་པས་ཐ་སྙད་ཚད་
གྲུབ་ མི་ འདོད་ པ་ དང༌ ཁས་ བླང་ མེད་ པའི་ ལྟ་ བ་ ལ་ ཇི་ ལྟར་ ཕན།
གཞན་དུ་ན། འཕགས་པ་སློབ་པ་ལྟ་ཅི་སངས་འཕགས་ཀྱིས་ཀྱང་
དོན་དམ་པ་སྟོང་པ་ཉིད་སྨྲ་བསམ་བརྗོད་མེད་ཡིན་པར་ཐལ་ལོ། །
འཁོར་གསུམ་ཨེ་སོང་། དེ་ལྟར་ལེགས་བཤད་སྟོང་ཐུན་གྱི་མཚན་
བྱང་ལ་ལྟ་ངན་ སེལ་བྱེད་དུ་འདོགས་ གནང་མཛད་པའང་དོན་ལ་
གནས་ཏེ། སྔོན་ཧྭ་ཤང་གི་ཡོད་མིན་མེད་མིན་དང༌། བོད་སྔ་
རབས་པ་སྟག་ལོ། གོ་རམས། རོང་སྟོན། ཤཱཀ་མཆོག ཐང་
སག་ པ་ སོགས་ ཀྱི་དགག་ བྱ་ ཁྱབ་ཆེ་ཆུང་། ཚད་མ་ མི་འདོད་ པ།
ཀུན་རྫོབ་མི་འདོད་པ། ཁས་བླང་མེད་པ། ཐ་སྙད་ཚད་གྲུབ་མི་
119 --



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
འདོད་པ་སོགས་ཀྱི་ནོར་པའི་ལྟ་བ་དག་ལ་སྔོན་དུས་སུའང་བུ་སྟོན་
ཐམས་ཅད་མཁྱེན་པ། རྗེ་བཙུན་རེད་མདའ་བ། གནས་རྙིང་པ།
ཡར་འབྲོག་པ་རིན་ཆེན་ཏོག རྗེ་ཙོང་ཁ་པ་རྣམས་དང་ཁྱད་པར་དུ་
ངེས་དོན་ཐལ་འགྱུར་བའི་ལྟ་བ་ལ་མི་འཕྱུགས་པའི་གཟེར་ཐེབས་པའི་
སྨྲ་བའི་ཉི་མ་མཁས་གྲུབ་རིན་པོ་ཆེའི་ སྟོང་ཐུན་སྐལ་བཟང་མིག་་་་
འབྱེད་དང་། འཇམ་དབྱངས་དགའ་བློའི་གོ་ལན་གནམ་ལྕགས་་
འཁོར་ལོ། རྗེ་བཙུན་ཆོས་ཀྱི་རྒྱལ་མཚན་གྱི་གོ་ཤཱཀ་ཀར་གསུམ་གྱི་
ལན། གྲུབ་པའི་འཁོར་སྒྱུར་ཡབ་རྗེ་སྐལ་ལྡན་རྒྱ་མཚོའི་རྩ་ཤེའི་ཊཱི་
ཀ་དཔག་བསམ་ལྗོན་ཤིང༌། མཁས་གྲུབ་ཆེན་པོ་འཇམ་དབྱངས་
བཞད་པའི་དབུ་མ་ལུང་རིགས་གཏེར་མཛོད། གྲུབ་མཐའ་ཆེན་མོ་
ཀུན་བཟང་ཞིང་གི་ཉི་མ། སྔོན་མེད་ལེགས་བཤད་ཚིག་གསལ་སྟོང་
ཐུན་ གྱི་ཚད་མའི་རྣམ་བཤད། རྗེ་ལྕང་རོལ་ གྱི་གྲུབ་ མཐའ་ཐུབ་
བསྟན་ལྷུན་པོའི་མཛེས་རྒྱན། སྨྲ་བའི་དབང་ཕྱུག་དཔལ་ལྡན་ཆོས་
རྗེའི་གྲུབ་མཐའི་མཆན་འགྲེལ། ཀུན་མཁྱེན་འཇིགས་མེད་དབང་
པོའི་དབུ་མ་ལུང་རིགས་སྒྲོན་མེ། རྗེ་གུང་ཐང་བསྟན་པའི་སྒྲོན་མེའི་
བསྟོད་པ་དོན་ལྡན་མ་རྩ་འགྲེལ་རྣམས་སུ་ལུང་རིགས་བརྒྱ་ཕྲག་གིས་
བཀག་སྟེ་མིང་ཙམ་ཡང་མ་ལུས་པར་བྱས་ནའང་དུས་ཕྱིས་ཙ་ན་སྔོན་
གྱི་ཧྭ་ཤང་གི་ལྷམ་ཡ་ལུས་པའི་འཕྲག་ལྟས་དང༌། ཚེ་རབས་གཞན་
དུ་ལྟ་ངན་ལ་གོམས་པ་ཆེས་པའི་ལས་སྨིན་གྱིས་ལྟ་ངན་དེ་དག་ཕག་ཤ་
གསར་པས་དུག་རོ་རྙིང་བ་བསླངས་པ་བཞིན་མགོ་སླར་ཡང་འབུས་པ་
ལ། གཞུང་ལུགས་རབ་འབྱམས་སྨྲ་བའི་དབང་བོ་པྲཛྙཱ་མཆོག་གིས་
- 120 ཡ



བྱམས་བརྩེ་འོ་མའི་བསང་གཏོར།
མི་འཇིགས་སེང་གེའི་ང་རོ་བསྒྲགས་པ་དང་། རྡོ་རམ་ ས་ལའི་སྒོ་
མང་དགེ་བཤེས་ཚུལ་རྒྱམ་གྱིས་དུས་ཀྱི་མེ་ལོང་དག་བརྩམས་ཏེ་ཞིབ་
མོ་རྣམ་འཐག་ཏུ་བཀག་ཡོད་པ་གཟུར་གནས་དག་གིས་མཁྱེན་གསལ་
བཞིན་ནོ།	།ཡིན་ནའང་རྒྱུ་སྐར་ཟས་སུ་ཟ་འདོད་དང༌། ལྟས་ངན་
ལམ་དུ་རྒྱུགས་པའི་ཡུལ་དུས་འདིར་ཤེས་རབ་ཀྱི་བུ་ག་དོག་པའི་རང་
གཞན་འགའ་རེར་ཐེ་ཚོམ་དང་མོས་པ་ལས་ཀྱི་རྣམ་སྨིན་གྱིས་ སྐྱེས་
དང་སྐྱེ་བཞིན་པ་ལ་མ་བཟོད་པར་བརྩེ་བ་ཆེན་པོས་ཤེས་རབ་ཉི་མའི་
སྣང་བ་ཞེས་རྒྱས་བསྡུས་འཚམ་ཞིང་དོན་གནད་འདྲིལ་བའི་ལེགས་
བཤད་ སྟོང་ཐུན་འདི་བརྩམས་ པའི་ཕྱིར། བསམ་བཞིན་སྐལ་བ་
ངན་པར་མ་བྱེད། །
འདི་ལས་འཕྲོས་ཏེ་དེང་དུས་ཀྱི་དཔྱོད་ལྡན་སྤུན་ཟླ་འགའ་ཞིག་
གིས། ཐ་སྙད་ཚད་གྲུབ་མི་འདོད་པའི་ལྟ་བ་དྲན་དབང་དགེ་ཆོས་
ཀྱིས་སྲོལ་བཏོད་པར་བཤད་པ་ཤིན་ཏུ་མི་འཐད་དེ། ལྟ་བ་དེ་བོད་
སྔ་རབས་པ་སྟག་ཚང་ལོ་ཙཱ་བ་ཤེས་རབ་རིན་ཆེན་སོགས་ཀྱི་ལྟ་བ་ཡིན་
པའི་ཕྱིར། ལུང་རིགས་གཏེར་མཛོད་ལས། སྟག་ལོ་ན་རེ། ཐ་
སྙད་ཞིབ་མོ་མི་ཤེས་ཀྱང་སྟོང་ཉིད་རྟོགས་ནུས་པས་སྟོང་ཉིད་རྟོགས་
པ་ལ་ ཐ་སྙད་ཚད་གྲུབ་མི་དགོས་ཏེ། དོན་དམ་པ་ཀུན་རྫོབ་ལས་
གཞན་ཡིན་པའི་ཕྱིར་ཟེར་པ། ཐ་སྙད་ཚད་གྲུབ་འཇོག་མི་ཤེས་པར་
རང་བཞིན་མེད་པ་རྟོགས་མི་སྲིད་པར་ཐལ། ཞེས་བཀག་ཡོད་པའི་
ཕྱིར། སྟག་ལོའི་གྲུབ་མཐའ་ཀུན་ཤེས་ལས། ཡུལ་ཀུན་རྫོབ་དང་
ཡུལ་ ཅན་སླུ་མེད་འགལ། ། ཡུལ་དེར་འཁྲུལ་དང་དེ་ལ་ཚད་མ་
- 121 -
ir
ir
ir



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
འགལ། ། སྡེ་བདུན་ལས་གསུངས་ཚད་མ་མི་འདོད་ཀྱང༌། ། རང་
ལུགས་ཚད་མའི་རྣམ་གཞག་ཤེས་པ་འགལ། ། ཞེས་པའི་རྩ་འགྲེལ་
ལས་ཤེས་པའི་ཕྱིར། དེ་མིན་རྗེའི་ལྟ་བའི་ལེགས་བཤད་ལྔ་དང་ཁྱད་
པར་དུ་བྱང་ཆུབ་ལམ་རིམ་དུ་དགག་བྱ་ཁྱབ་ཆེ་བ་སྟེ་ཐ་སྙད་ཚད་གྲུབ་
མི་འདོད་པ་རྩལ་དུ་བཏོན་ནས་བཀག་ཡོད་པ་དག་རྣམ་དཔྱོད་ཀྱི་
མིག་ཡོད་ན་ཤིན་ཏུ་གསལ། ཤེས་བྱའི་ཡུལ་དུ་སྤྱན་ཞགས་རིང་དུ་
སྐྱོངས་ཤིག རློམ་ཚོད་ལ་རང་ཉིད་ཀྱི་རྣ་བར་གང་ཐོན་སྔ་ཚེ་དེ་
ཉིད་བསམ་བློ་བ་དང་སྲོལ་འབྱེད་དུ་བཞག་པར་གསལ་བས་ཆེས་ཡི་
མུག་གི་གནས་སོ། ། དེས་ན་ཁོ་བོའང་དྲན་དབང་མཆོག་ལ་དང་བ་
བཅོས་མིན་མེད་པའི་རྒྱུ་མཚན་གྱིས་དེ་ལྟར་བཤད་པ་མ་ཡིན་པ་ཤེས་
པར་བྱའོ། །
ཡང་རྗེ་ཙོང་ཁ་པ་རྟེན་འབྲེལ་ཟབ་མོ་ཙམ་གྱི་སྒོ་ནས་དེའི་སྲོལ་
འབྱེད་ དམ་ བསམ་ བློ་ བར་ བཞག་ པ་ ཡང་ བསམ་ པར་ རིགས་ ཏེ།
རྟེན་འབྲེལ་ཟབ་མོ་ནི། རྩ་ཤེ་ལས། གང་གིས་རྟེན་ཅིང་འབྲེལ་
བར་འབྱུང༌། ། ཞེས་དང༌། རིགས་པ་དྲུག་ཅུ་བར། ། རྟེན་ཅིང་
འབྱུང་བ་གསུངས་པ་ཡི། ། ཞེས་དང་། རྩོད་ཟློག་ལས། གང་
གིས་སྟོང་དང་རྟེན་འབྱུང་དང་། ཞེས་དང་། བསམ་གྱིས་མི་ཁྱབ་
པར་བསྟོད་པ་ལས། གང་གིས་དངོས་པོ་རྟེན་འབྱུང་རྣམས། །
ཞེས་རྟེན་འབྲེལ་དང་དབུ་མའི་ལམ་དང་ རང་བཞིན་གྱིས་ སྟོང་པ་
རྣམས་དོན་གཅིག་ཏུ་འགྲོ་བར་གསུངས་པ་འདི་དག་གིས་སྤྱིར་དཔྱད་
པར་བྱ་ལ། རྗེ་ཙོང་ཁ་པ་ནི། ཀརྨ་མི་བསྐྱོད་རྡོ་རྗེས། གཟུགས་
– 122 —



བྱམས་བརྩེ་འོ་མའི་བསང་གཏོར།
-
--
-
-
སོགས་གཟུགས་ཀྱི་ངོ་བོས་མི་སྟོང་ཡང་། ། རང་བཞིན་གྱིས་གྲུབ་
གཟུགས་ཀྱིས་སྟོང་པ་ཡི། ། སྟོང་ཉིད་སྨྲ་བའི་ཁྱུ་མཆོག་ཙོང་ཁ་པ། །
རི་བོ་དགའ་ལྡན་པ་ལ་བསྟོད་པར་བགྱི། ། ཞེས་རང་བཞིན་གྱིས་
གྲུབ་ པས་ སྟོངཔའི་ སྟོང་ ཉིད་ གསལ་ བར་ བྱས་ པའི་ སྒོ་ནས་ དང༌།
ཀརྨ་དབང་ཕྱུག་རྡོ་རྗེས། ཀུན་མཁྱེན་བུ་རམ་ཤིང་བའི་བསྟན་པ་
འདིར། །ངུར་སྨྲིག་གོས་འཛིན་མཐའ་བྲལ་དབུ་མའི་དོན། །ཆོས་
ཀུན་ཀུན་རྫོབ་ཏུ་ཡོད་དོན་དམ་དུ། ། མེད་པར་སྟོན་མཛད་རྒྱལ་བ་
དེ་ལ་འདུད། ། ཅེས་ཐ་སྙད་དམ་ཀུན་རྫོབ་ཏུ་ཆོས་ཐམས་ཅད་ཡོད་
པར་ཁས་ལེན་པ་དང་དོན་དམ་མམ་བདེན་པར་མ་གྲུབ་པའི་ཁྱད་
པར་གངས་རིའི་ཁྲོད་ན་རྗེ་ཙོང་ཁ་པ་ཉིད་ཀྱིས་གསལ་བར་ཕྱེ་བ་་
འདིས་བསམ་བློ་བར་བཞག་ན་ལེགས་མོད། རྟེན་འབྲེལ་ཙམ་གྱི་
བསམ་བློ་བར་བཞག་ན་བོད་ས་རྙིང་ཀར་གསུམ་སོགས་གྲུབ་མཐའ་ཆེ་
དག་ལ་དོན་གྱིས་སྨྲ་ཕབ་པར་སོང་པས་ལེགས་པར་མི་སེམས་ཤིང༌།
ཐུན་མོང་མ་ཡིན་པའི་གོ་བ་ཡང་མི་ཐོན་པར་སེམས་སོ། །
ད་ནི་དཀྱུས་ལ་འཇུག་སྟེ། གཞན་ཡང་ཀླུ་དགོངས་མཁས་
དབང་མཆོག་གིས་སྔ་རབས་པའི་བཤད་སྲོལ་བསྐྱངས་པའི་འདོད་པ་
ལ་བློ་སྒོ་འབྱེད་བྱེད་ཀྱི་དོགས་འདྲི་ཙམ་ལས་དམ་པ་གང་གི་ལྟ་བའི་
བཞེད་ཚིག་གཙང་མ་མ་ཡིན་པར་སྐུ་ཉིད་ཀྱི་དངོས་སློབ་ཧོར་ཁང་
སོགས་དེང་དུས་ཀྱི་མཁས་པ་ཕལ་ཆེར་བཞེད་འདུག་པ་ལ་རྒྱུ་མཚན་
ཡོད་ཆེ་སྟེ། རྣམ་ཐར་ལོ་རྒྱུས་རྣམས་སུ། སྐུ་ཚེ་འདའ་ཁར་ཙམ་
ཡང་རྗེ་ཙོང་ཁ་པའི་ལེགས་བཤད་སྙིང་བོ་ཆུང་བ་རྟེན་འབྲེལ་བསྟོད་
- 123 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
པ་ཞལ་འདོན་མཛད་བཞིན་གཤེགས་པར་གསལ་བ་ལ་གཞིགས་ན་ལྟ་
བ་དེ་ལ་ཐུགས་ཤིན་ཏུ་སོང་བའི་རྟགས་སུ་གསལ་པའི་ཕྱིར།
ཡང་བདེན་ཉིར། ཚད་མའི་མཚན་ཉིད། རང་གི་ཡུལ་ལ་
གསར་དུ་མི་བསླུ་བའི་རིག་པ་ཞེས་བཞག་པ་ནི་ལག་སྣེའི་ཚོང་ཁང་
ཞིག་ནས་ཉོས་པའི་ཚོང་ཟོང་ཞིག་སྟེ། ཐལ་འགྱུར་བའི་ལུགས་ལ་
མཚན་ཉིད་དེ་ལྟར་འཇོག་མི་རིགས་པའི་ཕྱིར། ལྟ་རྒྱ་ཆུང་བ་གྲོགས་
པོ་ལ་ཐུགས་ཁག་མེད་པས་སྤུན་ཟླ་ངས་སྐྱེས་ཀྱི་ཚུལ་དུ་ཅུང་ཟད་་
བསྙད་པར་བྱ་ལ། དབུ་མའི་རྫོང་ཆེན་བཅོ་ལྔ་བོ་ན་ཚད་མའི་་་
མཚན་ཉིད་དེ་མ་ཡིན་ཞེས་གཅོམ་ཆེན་པོས་ཁྱོད་ལ་སྐྲག་སྐུར་དོན་ཅི་
ཡང་མེད་པས་ལེགས་བཤད་ཀྱི་བགོ་སྐལ་ མཉམ་དུ་སྤྱོད་འདོད་པ་
བཅས་བློ་གྲོས་ཞིབ་མོས་ཉོན་ཅིག ཚད་མའི་མཚན་ཉིད་ཡོད་དེ།
མི་བསླུ་བའི་ཤེས་པ་དེ་དེ་ཡིན་པའི་ཕྱིར། བཞི་བརྒྱ་བའི་ཟླ་འགྲེལ་
ལས། མི་བསླུ་བའི་ཤེས་པ་ནི་འཇིག་རྟེན་ན་ཚད་མ་ཉིད་དུ་མཐོང་
ན་ཞེས་གསུངས་པའི་ཕྱིར། ཁྱབ་སྟེ། འཇིག་རྟེན་ན་ཞེས་པས་
བདེན་གྲུབ་དང་བཏགས་དོན་དཔྱད་ངོ་མ་ཡིན་པར་འཇིག་རྟེན་གྱི་ཐ་
སྙད་དུ་ཚད་མ་འཇོག་དགོས་ཞེས་བཤད་པའི་ཕྱིར། སྐབས་འདིར་
ཚད་མའི་སྐད་དོད་ པྲ་མ་ ཎའི་ པྲ་དང་པོའམ་གསར་ དུ་དང་མ་ཎ་་
འཇལ་བར་བསྒྱུར་ནས་བཤད་མི་རུང་སྟེ། ཡང་དག་པའམ་མི་བསླུ་
བའི་ཤེས་པ་ཕལ་ཆེར་ཚད་མིན་དུ་འགྱུར་བ་དང་འཇིག་རྟེན་གྲགས་
པ་དང་མི་མཐུན་པ་དང༌། རྩོད་ཟློག་ལས། དེ་ཡང་དང་པོ་གྲུབ་
མིན་ ལ། ། བར་བ་མིན་ཞིང་ ཐ་མ་མིན། ། ཞེས་ སོགས་དང༌།
– 124 —



བྱམས་བ༠ འ མདར
་
[7
…
བྱམས་བརྩེ་འོ་མའི་བསང་གཏོར། ་་
བརྒྱ་བའི་འགྲེལ་བ་ལས་ཀྱང་། འཇིག་རྟེན་པའི་མཐོང་བས་དེ་ཁོ་
ན་མཐོང་བོ་གསལ་བ་རིགས་པའང་མ་ཡིན་ཏེ། དེ་ནི་འཇིག་རྟེན་
ཁོ་ན་ལས་ཚད་མ་ཉིད་ཆོས་ཅན་ཉིད་ཡིན་པའི་ཕྱིར་དང༌། དེས་
དམིགས་པའི་དོན་ཡང་རྫུན་པ་སླུ་བའི་ཆོས་ཅན་ཉིད་དུ་བསྒྲུབ་པའི་
ཕྱིར་རོ། ། ཞེས་གསུངས་སོ། ། དེས་ན་ཐལ་འགྱུར་བའི་ལུགས་
འདིར་པྲ་མ་ཎ་རབ་ཏུ་འཇལ་པས་ན་ཚད་མ་ཞེས་བཤད་པར་རིགས་
ཏེ། རབ་ཏུའམ་ཇི་ལྟ་བ་བཞིན་འཇལ་པས་ན་ཚད་མ་དང་། ཡང་
གཞལ་བྱའི་རབ་སྟེ་གཙོ་བོ་འཇལ་བས་ཚད་མ་ཞེས་བཤད་དགོས་པའི་
ཕྱིར། རྟགས་དང་པོ་དེར་ཐལ། ཚད་མའི་ མཚན་གཞིར་ཆོས་
རབ་ཏུ་རྣམ་འབྱེད་ཀྱི་ཤེས་རབ་བཞག་ཆོག་པའི་ཕྱིར། བློ་གྲོས་མི་
ཟད་པའི་མདོ་ལས། དགེ་བ་དང་མི་དགེ་བའི་ཆོས་རྣམས་རབ་ཏུ་
ཤེས་པ་ནི་ཤེས་རབ་བོ། ། འཕགས་པའི་ཆོས་མངོན་དུ་འགྱུར་པས་
ན་ཤེས་རབ་ནི་ཚད་མར་གྱུར་པའོ། ། ཤེས་རབ་ནི། ཞེས་པ་ནས།
སྒྲིབ་པ་དང་ཆོད་པ་ཐམས་ཅད་ཡང་དག་པ་ཇི་ལྟ་བ་བཞིན་དུ་རབ་ཏུ་
རྟོགས་པའོ། ། ཞེས་གསུངས་པའི་ཕྱིར། དེས་ན་ཀུན་རྫོབ་དང་
རྫུན་པ་ཡིན་ཀྱང་དེ་ཇི་ལྟ་བ་བཞིན་གཞལ་དུ་ཡོད་པར་མདོ་འདི་ལས་
བཤད་པ་ལྟར་ཡིན་ཏེ། དམ་བཅའ་ཡང་དག་དང་རིགས་པ་ཡང་
དག་འདོད་པའི་ཕྱིར་རོ། ། གཉིས་པ་དེར་ཐལ། པྲ་ཞེས་པ་རབ་
ཡིན་པས་གཙོ་བོ་སྟེ་རང་གི་གཞལ་བྱའི་གཙོ་བོ་གཞལ་པས་ན་ཚད་མ་
ཞེས་བྱ་སྟེ། འཇིག་རྟེན་ན་རབ་དང་ཕུལ་དང་གཙོ་བོ་ཞེས་ཤིན་ཏུ་
གྲགས་པའི་ཕྱིར།
- 125 ཕ་མས༌



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
བདེན་ཉི་ལས། རྒྱལ་བའི་དགོངས་ པ་ མཐར་ཐུག་འབྲས་་
ཡུམ་དབུ་མ་ཐལ་འགྱུར་བ་དང་དགོངས་རྒྱུན་གྱི་ཁས་ལེན་མེད་པའི་
ལྟ་བ་གཉིས་ཆུ་ལ་ཆུ་བཞག་པ་ལྟར་སོང་ཟེར་བ་ལ་དཔྱད་པར་བྱ་བ་
འདི་ཡོད་དེ། རྒྱལ་བའི་དགོངས་པ་མཐར་ཐུག་འབྲས་ཡུམ་སྟེ་དུས་
གསུམ་གྱི་རྒྱལ་བ་ཐམས་ཅད་ཀྱི་ལམ་ཤེས་རབ་ཀྱི་ཕ་རོལ་ཏུ་ཕྱིན་པ་དེ་
དབུ་མ་ཐལ་འགྱུར་བ་ཡིན་ཟེར་རམ། ཡང་ན་དེའི་ལྟ་བ་ཡིན་ཟེར།
དང་པོ་ལྟར་ན་འབྲས་བུའི་ཡུམ་དེ་ཉིད་གྲུབ་མཐའ་སྨྲ་བ་ཞིག་ཏུ་སོང་
བས་དེ་ལས་བཞད་གད་ཆེ་བ་ཅི་ཡོད། ཕྱི་མ་ལྟར་ནའང་ཐལ་་་་
འགྱུར་བ་ཆོས་ཅན། ཁྱོད་ཀྱི་ལྟ་བ་ཡིན་ན་འབྲས་ཡུམ་ཡིན་པས་
ཁྱབ་པར་ཐལ། འདོད་པའི་ཕྱིར། འདོད་ན། ཐལ་འགྱུར་བར་
ཞུགས་མ་ཐག་པའི་ལམ་མ་ཞུགས་ཀྱི་གང་ཟག་ཆོས་ཅན། ཁྱོད་ཀྱི་
རྒྱུད་ན་རྣམ་པ་ཐམས་ཅད་མཁྱེན་པ་ཡོད་པར་ཐལ། ཁྱོད་ཀྱི་རྒྱུད་
ན་འབྲས་ཡུམ་ཡོད་པའི་ཕྱིར། རྟགས་ཁས། ཁྱབ་སྟེ། ། འབྲས་
ཡུམ་ཡིན་ན་རྣམ་མཁྱེན་ཡིན་པས་ཁྱབ་པའི་ཕྱིར་ཏེ། དེ་ཡིན་ན་
འབྲས་བུ་ཤེར་ཕྱིན་ཡིན་པས་ཁྱབ་པའི་ཕྱིར་ཏེ། འབྲས་བུ་ཤེར་ཕྱིན་
ཡོད་པའི་ཕྱིར། རྩ་བར་འདོད་ན། དེ་འདྲའི་ལམ་མ་ཞུགས་ཀྱི་
གང་ཟག་ཆོས་ཅན། སངས་རྒྱས་སུ་ཐལ། ཁྱོད་རྣམ་མཁྱེན་རྒྱུད་
ལྡན་ཡིན་པའི་ཕྱིར། ཁྱབ་སྟེ། རྗེ་བཙུན་མ་ ཕམ་ པས། གང་
དང་ཡང་དག་ལྡན་པས་ཐུབ་རྣམས་རྣམ་པ་ཀུན་ལྡན་སྣ་ཚོགས་འདི་
གསུངས་ པ། ། ཞེས་ གསུངས་ པའི་ ཕྱིར། འདོད་མི་ནུས་ ཏེ།
ལམ་མ་ཞུགས་ཀྱི་གང་ཟག་ཡིན་པའི་ཕྱིར། ད་ནས་བཟུང་སྟེ་ཆོས་
– 126 —



བྱམས་བརྩེ་འོ་མའི་བསང་གཏོར།
འོད་ཟེར་ཅན་གྱི་བྱིན་རླབས་ཞུ་བ་གནད་ཀྱི་དོན་པོ་ཡིན་པ་དྲན་སྐུལ་
དུ་ཞུའོ། ། གཞན་དུ་ན་དྲན་དབང་ཆེན་མོའི་ཞབས་ཞུ་ལས་ཞབས་
འདྲེན་གྱི་ཐ་གུར་འགྱུར་དོགས་ཤིན་ཏུ་ཆེ་བས་གཟབ་ན་ལེགས།
ཡང་བདེན་ཉི་ལས། ཤེར་སྣང་གིས་གནོད་བྱེད་འཕངས་པ་
ཐམས་ཅད་ཐལ་འགྱུར་བའི་ལྟ་གྲུབ་དང་འགལ་བ་ཤ་སྟག་ཡིན་ཞེས་
ཟེར་བ་ནི་ངེས་པར་དུ་ཕྱོགས་སུ་ལྷུང་བའི་གཏམ་ཁོ་ན་སྟེ། ལུང་
དང་རིགས་ པའི་གནོད་བྱེད་ ཁབ་རྩེ་ཙམ་ཡང་མ་མཆིས་པའི་སྨྲ་བ་
ཡིན་པའི་ཕྱིར། འདི་ལྟའི་དགག་བཞག་ནི་བླུན་པོ་གནག་རྫིས་ཀྱང་
འགོད་ཐུབ་པ་ཐག་གིས་ཆོད། དེས་ན་ཁྱོད་ཀྱིས་ལྟ་ངན་མུན་སེལ་
ཤེར་སྣང་ས་འབུ་ན་ར་འབྲུག་ཏུ་འུར་བ་ཡིན་ཟེར་བའི་ཚིག་དེ་དག་
ངག་ཀྱལ་ལས་གཞན་ཅི་ཡོད།
ཡང་བདེན་པའི་ཉི་མར། སོ་སྐྱེའི་བློ་ལས་མ་འདས་པའི་ཀུན་
རྫོབ་ཀྱི་རིགས་པ་ཞིབ་མོ་དེའི་ངོར་བདེན་པར་གྲུབ་པ་ཙམ་དོན་དམ་
དང་དབུ་མའི་ལྟ་བ་མཐར་ཐུག་ཡིན་ཞེས་འཇོག་ག་ལ་རུང་ཞེས་་་
བཤད་པ་ནི། སྒྲོ་འདོགས་ཁོ་ན་སྟེ། ལེགས་བཤད་ཤེར་སྣང་དུ་
བདེན་པར་གྲུབ་པ་དོན་དམ་དང་དབུ་མའི་ལྟ་བ་ཡིན་པར་བཤད་
པའི་ཡི་གེ་གྲོག་མའི་སྤོས་ཤུལ་ཙམ་ཡང་མེད་ལ། དེ་ལྟར་དུ་རྨི་ལམ་
དུའང་མི་སྨྲ་བའི་ཕྱིར་ཏེ། ཀུན་རྫོབ་རིགས་པ་ཞིབ་མོ་དེའི་ངོར་
གྲུབ་ པ་ ནི་ ཀུན་རྫོབ་ བདེན་ པའམ་ ཐ་སྙད་ གྲུབ་ པ་ ཡིན་ པའི་ ཕྱིར།
དེས་ན་ ཐལ་འགྱུར་དེ་ ཐོགས་རེག་བྲལ་བའི་མཁའ་དབྱིངས་སུ་་་་
འཕངས་སོང་བ་ཤེས་པར་བྱའོ། ། ཡིན་ནའང་ཞེ་ཕུགས་ལ་འཕགས་
- 127 =



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
པའི་མཉམ་གཞག་གི་ངོར་བདེན་པར་གྲུབ་པ་ཙམ་དོན་དམ་དང་དབུ་
མའི་ལྟ་བ་མཐར་ཐུག་ཏུ་རློམ་པར་འདུག་མོད། དེ་ནི་དོན་དངོས་
ལ་ མོ་ གཤམ་ གྱི་ བུའི་ མཛེས་ ཆོས་ བརྗོད་ པ་ དང༌ མཚུངས་ ཏེ།
འཕགས་པའི་མཉམ་གཞག་ངོར་བདེན་པར་གྲུབ་པ་དང་དོན་དམ་
པར་ གྲུབ་ པའི་ ཆོས་ རྡུལ་ ཙམ་ ཡང་ མི་ དམིགས་ པའི་ ཕྱིར་ ཏེ།
འཕགས་པའི་གང་ཟག་དབུ་མ་བ་ཡིན་པའི་ཕྱིར། ཁྱབ་སྟེ། ཆོས་
ཐམས་ཅད་ལ་དོན་དམ་པར་གྲུབ་པའི་ཡོད་མཐའ་དང༌། ཐ་སྙད་
དུ་ཡང་མེད་པའི་ཆད་མཐའ་ལེགས་པར་འགོག་ཅིང་བདེན་མེད་དུ་
གྲུབ་པར་ཞལ་གྱིས་བཞེས་པའི་རང་སྡེ་དེ་དབུ་མའི་འཇོག་བྱེད་ཡིན་
པའི་ཕྱིར། རྩ་ཤེ་ལས། ཡོད་ཅེས་བྱ་བ་རྟག་པར་འཛིན། །མེད་
ཅེས་བྱ་བ་ཆད་པར་ལྟ། ། དེ་ཕྱིར་ཡོད་དང་མེད་པ་ལ། ། མཁས་
པས་གནས་པར་མི་བྱའོ། ། ཞེས་གསུངས་པའི་ཕྱིར་རོ། ། གཞན་
ཡང་མོ་གཤམ་བུ་ཡི་སྤུན་ཟླར་གྱུར་པའི་བདེན་གྲུབ་ཅིག་དབུ་མའི་ལྟ་
བ་ལ་འཇོག་འདོད་པའང་སྔོན་མེད་ཀྱི་སྨྲ་བ་སྟེ། དབུ་མའི་ལྟ་བ་ལ་
ཡུལ་དུ་གྱུར་པའི་ལྟ་བ་དང་ཡུལ་ཅན་གྱི་ལྟ་བ་གཉིས་ཡོད་པ་ལས་དང་
པོ་ནི། འདུས་བྱས་དང་འདུས་མ་བྱས་ཀྱི་ཆོས་ཐམས་ཅད་ལ་བདེན་
པར་གྲུབ་པའི་རང་བཞིན་རྡུལ་ཙམ་ཡང་མེད་པ་དང་། དེ་ཉིད་ལ་
བསྐྱེད་བྱ་སྐྱེད་བྱེད་དང་དགག་སྒྲུབ་སོགས་འཁོར་འདས་ཀྱི་རྣམ་་་
གཞག་ཐམས་ཅད་ཁས་བླངས་པས་ཆོག་པ་གཉིས་ཚོགས་ཤིག་འཇོག་
པ་ཡིན། གཉིས་པ་ལ། བདེན་མེད་རྟོགས་པའི་ཤེས་རབ་འཇོག་
དགོས་པའི་ཕྱིར། གཞན་ཡང་དབུ་མའི་ལྟ་བ་ཡིན་ན་མེད་པ་ཡིན་
- 128 -



བྱམས་བརྩེ་འོ་མའི་བསང་གཏོར།
པས་ཁྱབ་པར་ཐལ། དེ་ཡིན་ན་བདེན་གྲུབ་ཡིན་པས་ཁྱབ་པའི་ཕྱིར།
རྟགས་ཁས། ཕངས་པ་ཞིག་ལ་ སོ་སྐྱེས་ཀྱི་བློ་ལས་མ་འདས་ཞེས་
པའི་སོ་སྐྱེའི་ཡི་གེ་དང་མི་བསླུ་བའི་རིགས་པ་ཞེས་པའི་རིག་པའི་ཡི་གེ་
མ་དག་པས་མཚོན་ལུང་ཁུངས་སོགས་འཁྲུལ་བའང་མི་ཉུང་བ་འདུག་
ཀྱང་གནད་གཙོ་བོ་མིན་པར་གྱུར་པས་དཔྱད་པར་མི་འདོད་དོ། །
ཡང་རྫུན་པའི་ཉི་མར། སྤྱོད་འཇུག་གི དོན་དམ་བློ་ཡི་
སྤྱོད་ཡུལ་མིན། ། བློ་ནི་ཀུན་རྫོབ་ཡིན་པར་འདོད། ། ཅེས་པ་ལྟར་
རིགས་དྲུག་སོ་སོར་ལས་ཉོན་གྱིས་འཁྲུལ་བའི་སྣང་སེམས་ཚད་མ་རེ་
ཡོད་པ་ནི་བརླན་གཤེར་ཕོར་གང་མཐོང་སྣང་མི་འདྲ་བ་ལས་ཤེས་
ཐུབ་ཅེས་ཟེར་པ་ལ་དཔྱད་དེ། སྤྱོད་འཇུག་གི་ལུང་གི་དོན། རང་
རེའི་བོད་ཀྱི་རིས་མེད་གྲུབ་མཐའ་ཀུན་གྱིས་ཚད་མར་འཛིན་པ་མི་
ཉག་ཀུན་བསོད་ཀྱི་སྤྱོད་འགྲེལ་ལས། དོན་དམ་བདེན་པ་ནི་གཉིས་
སྣང་ཅན་གྱི་བློ་ཡི་མངོན་སུམ་གྱི་སྤྱོད་ཡུལ་མིན་ཞིང༌། རང་མངོན་
སུམ་དུ་རྟོགས་པའི་མངོན་སུམ་ཚད་མས་གཉིས་སྣང་གི་སྤྲོས་པ་ནུབ་
པའི་ཚུལ་གྱིས་རྟོགས་པར་བྱ་བའོ། ། དོན་དམ་ཞེས་པའི་མཚོན་བྱ་
དང་། བློ་ཡི་སྤྱོད་ཡུལ་མིན་ཞེས་པས་མཚན་ཉིད་ཤུགས་ལ་བསྟན་
ཏོ། ། རང་མངོན་སུམ་དུ་རྟོགས་པའི་བློ་གཉིས་སྣང་ཅན་གྱི་མངོན་
སུམ་ཚད་མས་གཉིས་སྣང་དང་བཅས་པའི་ཚུལ་གྱིས་རྟོགས་པར་བྱ་བ་
ནི། ཀུན་རྫོབ་བདེན་པ་ཡིན་པར་བརྗོད་དོ། ། ཞེས་པའོ། ། བློ་
ནི་ཞེས་པ་མཚན་ཉིད་དང༌། ཀུན་རྫོབ་ཡིན་པར་བརྗོད་ཅེས་པས་
མཚོན་བྱ་བསྟན་ཏོ། ། ཞེས་པ་ལྟར་ལུང་དེ་ནི་བདེན་གཉིས་ཀྱི་
129 —



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
མཚན་ཉིད་སྟོན་བྱེད་ཡིན་པས་ཁྱོད་ཀྱིས་བརླན་གཤེར་ཕོར་བ་གང་ལ་
སྦྱར་བ་ནི་འདྲེ་ཤར་སྒོ་ལ་གླུད་ནུབ་སྒོ་ཞེས་པའི་དཔེ་རུ་གྱུར་འདུག་གོ
གཞན་ཡང་ཉིད་ཀྱི་ལོག་རྟོག་ལ་ཚིག་ཟིན་ལྟར་གྱི་དོན་དམ་
བདེན་པ་བློའི་སྤྱོད་ཡུལ་མ་ཡིན་པར་འདོད་པ་ནི་སྔོན་གྱི་སྟོད་ལུང་རྒྱུ་
དམར་བའི་འགྲེལ་ཚུལ་གྱི་བཤད་ཡམས་དང་རྗེས་སུ་མཐུན་མོད་དོན་
ལ་མི་འཐད་དེ། མདོ་ལས། ཤེས་པར་བྱ་བ་ཡང་ཀུན་རྫོབ་དང་
དོན་དམ་བདེན་པ་གཉིས་པོ་འདིར་ཟད་དོ། ། ཞེས་གསུང་རབ་རྒྱ་
མཚོའི་འཇིངས་ཟབ་ལ་བརྒལ་ན་ད་གཟོད་རྩོད་ལན་དེ་དག་མཐོང་
བར་འགྱུར་པས་མ་སྤྲོས། བཏགས་ཟིན་འཐག་པར་དགོས་དོན་མ་
མཆིས་ལ། བརླན་གཤེར་ཕོར་གང་མཐོང་སྣང་མི་འདྲ་བ་ཉིད་ཀྱིས།
ཁྱོད་ཀྱི་ཁས་ལེན་མེད་པ་དང་ཐག་གཅོད་མེད་པའི་ལྟ་བ་ལ་ཕན་པ་
ཏིལ་འབྲུ་ཙམ་ཡང་འབྱུང་བའི་གནས་མེད་དེ། དེ་ནི་བརླན་གཤེར་་
ཕོར་གང་པོ་མི་ལ་སྤྱི་མཐུན་གྱི་ལས་ཀྱིས་སྣང་ལ། ལྷ་དང་ཡི་དྭགས་
འགའ་ཞིག་ལ་རང་རང་གི་ལས་ཀྱི་དབང་གིས་བདུད་རྩི་རྣག་སོགས་
སྣང་བ་ཡིན་ལ། རང་སྣང་བའི་མིག་ཤེས་དེ་དག་ཀྱང་ཚད་མ་ཡང་
དག་ཏུ་འདོད། །
དེ་ཡང་བརླན་གཤེར་ཕོར་གང་པོ་དེ་ཉིད་ཆུ་དྭངས་ཤིང་བསིལ་
བ་དང་བདུད་རྩི་དང་རྣག་གསུམ་གའི་གཞི་མཐུན་ཡིན་པར་ཁས་མི་
ལེན་ལ། ཕོར་གང་གི་གོ་ས་ན་ཚད་མཚུངས་ཀྱི་རྣག་ཁྲག་ཕོར་གང་
དང་བདུད་རྩི་ཕོར་གང་ཡོད་དོ་ཞེས་ཀྱང་མི་སྨྲ་ཡི། བརླན་གཤེར་
ཕོར་གང་དེ་ཉིད་ཆ་ཅན་ཡིན་པ་ལ་དེའི་ཆ་ཤས་གཅིག་རྣག་ཁྲག་དང་།
— 130



བྱམས་བརྩེ་འོ་མའི་བསང་གཏོར།
་
ཆ་ཤས་གཅིག་ཆུ་དྭངས། ཆ་ཤས་གཅིག་བདུད་རྩིར་སྐྱེས་པ་ཡིན་
ཞིང་། དེ་ཡང་དང་པོ་བརླན་ཞིང་གཤེར་པ་སྣོད་གང་པོ་དེ་ཉིད་
གྲུབ་ཙམ་ན་དེ་འདྲའི་ཆ་ཤས་གསུམ་གྲུབ་ནས་ཇི་སྲིད་བརླན་ཞིང་
གཤེར་བ་ཕོར་གང་བོ་རྒྱུན་མ་ཆད་ཀྱི་རིང་ལ་ཆ་ཤས་གསུམ་པོའང་
རྒྱུན་ལྡན་དུ་འཇུག་པ་ནི་མ་ཡིན་གྱི། གང་ཚེ་ཡི་དྭགས་གཞི་དེར་ཉེ་
བར་འོངས་པ་ནབརླན་ཞིང་གཤེར་པ་སྐད་ཅིག་སྔ་མས་ཉེར་ལེན་དང་
ཡི་ དྭགས་ཀྱི་ལས་ཀྱིས་བདག་རྐྱེན་བྱས་པ་ལས་ཕོར་གང་བོ་དེའི་ཆ་
ཤས་གཅིག་རྣག་ཁྲག་ཏུ་སྐྱེ་ཞིང་། དེ་བཞིན་དུ་ལྷ་དང་མི་གཉིས་
ལའང་མཚུངས་ལ། ཡི་དྭགས་ཀྱི་ལས་ངན་པའི་དབང་གིས་རྣག་
ཁྲག་གི་ཆ་དེ་མཐོང་གི་ལས་བཟང་བོ་མ་བསགས་པས་བདུད་རྩིའི་ཆ་
དེ་མི་མཐོང་ལ། ལྷས་ལས་བཟང་བོའི་དབང་གིས་བདུད་རྩིའི་ཆ་
ཤས་དེ་མཐོང་གི་རྣག་ཁྲག་གི་ཆ་ཤས་དེ་མི་མཐོང་བ་བཞིན་ནོ། །
དེ་ཡང་བརླན་གཤེར་ཕོར་གང་བོ་དེ་ཉིད་ལྷ་མི་ཡི་ དྭགས་་་་་
གསུམ་གྱིས་ཐུན་མོང་དུ་བལྟས་པའི་ཚེ་ན་གསུམ་གའི་བལྟ་བྱ་ཐུན་
མོང་བར་སོང་པའི་དབང་གིས་ཆ་ཤས་གསུམ་ལྡན་དུ་སྐྱེས་པ་ཡིན་གྱི་
སྣོད་དེ་ཉིད་ཡི་དྭགས་ཀྱི་ལག་ཏུ་བླངས་ནས་འཐུང་བར་བརྩམས་ན་
ཡི་དྭགས་ཀྱི་ཁར་སླེབས་ནས་ཆ་ཐམས་ཅད་རྣག་ཁྲག་ཁོ་ནར་སྐྱེ་སྟེ།
ཡི་དྭགས་ཁོ་ནའི་སྤྱོད་ཡུལ་དུ་གྱུར་པའི་ཕྱིར་རོ། །
ཡང་ཁོ་ན་རེ། ཆུ་ཀླུང་གཅིག་པོ་དེ་ཆུ་དྭངས་བདུད་རྩི་རྣག་
གསུམ་གའི་གཞི་མཐུན་ཡིན་པར་ཐལ། དེ་གསུམ་འཛིན་པའི་ཡུལ་
ཅན་དེ་ཚད་མ་ཡིན་པའི་ཕྱིར་ཟེར་ན། ཁྱབ་པ་མ་བྱུང་སྟེ། དེའི་
- 131 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
ཚེ་ཆུ་ཀླུང་གི་ཆ་ཤས་ལ་རྣག་གཅིག་སྐྱེས་པ་ཡི་དྭགས་ཀྱི་མིག་ཤེས་ཀྱི་
ཚད་མས་གྲུབ་ལ། དེའི་ཆ་ཤས་ལ་བདུད་རྩིར་སྐྱེས་པ་ ལྷའི་མིག་
ཤེས་ཀྱི་ཚད་མས་གྲུབ་པས། གསུམ་ག་ཚད་མ་ཡིན་པར་མཚུངས་
ཀྱང་ཡུལ་སོ་སོ་ཡིན་པས་གཅིག་གིས་གྲུབ་པའི་དོན་ལ་གཞན་གཉིས་
ཀྱིས་མི་གནོད་པའི་ཕྱིར། དཔེར་ན་མིག་ཤེས་དང་རྣ་ཤེས་གཉིས་
ཡུལ་འགལ་ཞིང༌། གཅིག་གིས་གཅིག་གི་ཡུལ་མ་བཟུང་ཡང་ཕན་
ཚུན་མི་གནོད་པ་བཞིན་ཡིན་པའི་ཕྱིར། དེར་ཐལ། རྣམ་བཤད་
ཆེན་མོ་ལས། ཚད་མས་གྲུབ་པའི་དོན་གཉིས་ཀྱང་དངོས་པོ་སོ་སོ་
བ་ཡིན་པས། དེ་གཉིས་གཅིག་གིས་གྲུབ་པའི་དོན་དེ་ཉིད་གཅིག་
ཤོས་ཀྱིས་དེའི་བཟློག་ཕྱོགས་སུ་སྒྲུབ་པ་ག་ལ་ཡིན། ཞེས་གསུངས་
པའི་ཕྱིར། སྔོན་མེད་ལེགས་བཤད་ཡིན་པས་དགྱེས་པར་མཛོད།
དེས་ན་འདི་ལྟར་འགྲེལ་མ་ཤེས་པར་རང་རང་གི་བློ་ངོ་ན་ཐད་ཀ་ཐད་
ཀར་བདེན་པས་འདི་ཡིན་འདི་མིན་གྱི་དབྱེ་བ་མཐའ་གཅིག་ཏུ་ཕྱེ་མི་
ནུས་པར་སྨྲ་བས་ནི་ཕྱི་རོལ་རྟོག་གེ་སྡེ་ལྔ་དང་རང་སྡེ་སངས་རྒྱས་པའི་
གྲུབ་མཐའ་ལའང་མཐའ་གཅིག་ཏུ་བཟང་ངན་དབྱེར་མི་རུང་བར་
འགྱུར་དགོས་ལ། དེ་ལྟར་ན་མུ་སྟེགས་ཀྱི་སྟོན་པ་དང་རང་ཅག་གི་
སྟོན་པ་རྫོགས་པའི་སངས་རྒྱས་ལའང་མཆོག་དམན་གྱི་དབྱེ་བ་འབྱེད་
རྒྱུ་མེད་པར་འགྱུར་བས་བསླུ་མེད་གཏན་གྱི་རེ་ས་ཉག་གཅིག་བླ་མ་ཡི་
དམ་མཆོག་གསུམ་ལའང་ཡིད་མི་རྟོན་པའི་སྐུར་འདེབས་འདི་ལྟ་བུ་
ལས་ཐ་ཆད་གཞན་ཅི་ཞིག་ཡོད་བརྟག་པར་འཚལ། འདི་དག་གིས་
བདེན་ཉི་མཁན་པོ་རང་ཉིད་ཀྱིས་རང་རྒྱུད་ཀྱི་ལས་ཉོན་གྱིས་འཁྲུལ་
ཨ་འདམ་ག 132
-



བྱམས་བརྩེ་འོ་མའི་བསང་གཏོར།
བའི་སྣང་སེམས་ཚད་མ་དེ་ལ་སྙིང་ཐག་པ་ནས་ཡིད་ཆེས་བྱས་འདུག་
པའང་ལྷང་ལ་བུད་འདུག་པ་ཤེས་ཐུབ་བོ། །
དོན་གྱི་དབང་འདི་དག་ལ་གཟིགས་ནས། དཔལ་ལྡན་ཟླ་བ་
གྲགས་པས། མཐོང་བ་རྫུན་པའང་རྣམ་པ་གཉིས་འདོད་དེ། །
དབང་བོ་གསལ་དང་དབང་བོ་སྐྱོན་ལྡན་ནོ། །ཞེས་གསུངས་ཡོད་པ་
རེད། ་་
ཡང་བརྫུན་པའི་ཉི་མ་ལས། རྗེའི་ལྷག་མཐོང་ཆེན་མོ་སོགས་
ན་དོན་དམ་བདེན་པ་རྡུལ་ཙམ་མེད་ཀྱང་། ཐ་སྙད་དུ་བྱ་བྱེད་་་
འཐད་པ་ཁས་མི་ལེན་པ་མེད་དེ། རྨི་ལམ་དང་སྒྱུ་མའི་སྐྱེས་བུའི་བྱ་
བྱེད་ཐམས་ཅད་འཐད་མོད། དེ་ནི་དེའི་ངོར་འཐད་པ་ཙམ་ལས་
དོན་དམ་པར་ག་ལ་འཐད་ཅེས་འུར་སྒྲོག་པ་ནི་ཚིག་གི་ཟུར་ལ་བདེན་
པར་གྲུབ་པ་ཞེས་པའི་ཞིབ་ཆ་འདོན་མ་ཤེས་པ་མ་གཏོགས་དོན་རང་
ཅག་གི་རྗེ་བདག་ཉིད་ཆེན་པོའི་ལད་ཟློས་བྱས་སོང་པ་ནི་ སྐལ་བ་་
བཟང་བོའི་ངང་ཚུལ་ཏེ། བདེན་པར་གྲུབ་པ་རྡུལ་ཙམ་མི་དམིགས་
ཀྱང་ཀུན་རྫོབ་ ཏུ་ལས་འབྲས་བྱ་བྱེད་ཐམས་ཅད་འཐད་པའམ་ཡང་
དག་ཏུ་ཁས་ལེན་ཡོད་པའི་དམ་བཅས་ན་སྟོན་པ་ཐུགས་རྗེ་ཅན་ནས་
འཛམ་གླིང་རྒྱན་དྲུག་གྲུབ་ཆེན་བརྒྱད་ཅུ་སོགས་གངས་ཅན་མཁས་
པའི་གཙུག་རྒྱུན་ཀུན་མཁྱེན་ཙོང་ཁ་པ་རྗེས་འབྲང་དང་བཅས་པའི་
འགྲེལ་ཚུལ་ཡང་དེ་ལས་གཞན་དུ་མ་འདས་པས་རང་ཅག་ཁ་མཐུན་
པར་ གྱུར་ སྟབས་ འདི་ འདྲའི་ རྩོད་ ལན་ ཅི་ ཡང་ བྱ་ དོན་ མི་ འདུག
རྗེས་སུ་དཔོག་ཐུབ་པ་ནི་བདེན་ཉི་རྩོམ་པ་པོ་རང་ཉིད་ཚད་མར་གྱུར་
ཁ 133 --



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
པའི་གཞུང་ལུགས་ཀྱི་བྱིན་མཐུ་ཆ་ཤས་རེ་ཞུགས་པ་ཞིག་ཡིན་པ་གོར་
མ་ཆག་པས་དགའ་འོས་མོད། འོན་ཀྱང་འདི་འདྲའི་ཁྲེས་པོ་ལྕི་མོ་
བསམ་ བཞིན་ ཕྲག་ ཏུ་ བཞེས་ སོང་པ་ནི། ཇི་སྐད་དུ། དེ་ཉིད་
མཐོང་བའི་རིགས་པའི་མིག་བྲལ་ཅིང་། །གཞུང་དོན་འབྱེད་པའི་བློ་
ཡི་མཐུ་མེད་ཀྱང༌། ། ཟེར་སྒྲོས་ཟློས་པས་བླུན་པོ་མགུ་བྱེད་པའི། །
ཟློས་གར་མཁན་དག་ངལ་བར་མ་གྱུར་ཏམ། ། ཞེས་དང་། ཀུན་
མཁྱེན་བླ་མས། ལ་ལ་བློ་དམན་བྱི་བས་གླང་ཁུར་ལེན། ། ཞེས་
གསུངས་པ་ལྟར་རང་ཉིད་ངལ་བའི་རྒྱུ་ཁོ་ནའོ། ། །
ཡང་དེའི་རྗེས་དེ་མ་ཐག་ཏུ། རྨི་ལམ་དང་སྒྱུ་མའི་སྐྱེས་བུ་བྱ་
བྱེད་ཐམས་ཅད་འཐད་མོད་ཅེས་པ་ནི་ཚོད་མ་ཐིག་པའི་གཏམ་སྟེ།
རྨི་ལམ་དང་སྒྱུ་མའི་སྐྱེས་བུ་བྱ་བྱེད་ཐམས་ཅད་དོན་དམ་འཇལ་བྱེད་
ཀྱི་ཡེ་ཤེས་ཀྱི་ངོར་ལྟ་ཅི། ཐ་སྙད་པའི་བློ་དོན་མཐུན་ནམ་ཚད་མའི་
ངོར་ཡང་མི་འཐད་པའི་ཕྱིར་ཏེ། ཐ་སྙད་པའི་བློ་དོན་མཐུན་ནམ་
ཚད་མའི་ངོར་ཡང་མི་འཐད་པའི་ཕྱིར་ཏེ། དཔལ་ལྡན་ཟླ་བས།
སྒྱུ་མ་སྨིག་རྒྱུ་སོགས་ལ་བཏགས་པ་གང་། ། དེ་དག་འཇིག་རྟེན་ལས་
ཀྱང་ཡོད་མིན་ཉིད། །ཅེས་དང༌། ལྷག་མཐོང་ཆེན་མོ་ལས། ཐ་
སྙད་པའི་ཚད་མ་གཞན་གྱིས་གནོད་པ་ནི། དཔེར་ན། ཐག་པ་ལ་
སྦྲུལ་ལོ་སྙམ་པ་དང་། སྨིག་རྒྱུ་ལ་ཆུའོ་སྙམ་དུ་འཛིན་པ་ན་ཡིན་
ལུགས་ལ་ཇི་ལྟར་ཡིན་དཔྱོད་པ་མེད་པའི་བློས་བཟུང་བ་ཡིན་མོད་
ཀྱང༌། དེས་བཟུང་བའི་དོན་ལ་ཐ་སྙད་པའི་ཚད་མས་གནོད་པས་
དེ་དག་ཐ་སྙད་དུའང་མེད་པ་ཡིན་ནོ། ། ཞེས་གསུངས་པའི་ཕྱིར།
134 -



བྱམས་བརྩེ་འོ་མའི་བསང་གཏོར།
འདིས་དབང་བོ་མ་བསླད་ པའི་ ཤེས་པ་ལ་སྣང་བའི་བྱ་བྱེད་ ཐམས་
ཅད་འཐད་པ་དང་ཐ་སྙད་ཚད་གྲུབ་ཏུ་བཞེད་པའི་ཁྱད་པར་ཤེས་
དགོས་སོ། །
ཡང་བདེན་ཉིར། སྐར་མ་རབ་རིབ་སོགས་ཞེས་པ་ནས་རང་
རེའི་སྣང་སེམས་གཅིག་པར་སྟོན་པ་ཐུགས་རྗེ་ཅན་གྱིས་གསུངས་ཞེས་
ཟེར་པ་ཡང་འཐད་པའི་གནས་མེད་དེ། སྒྱུ་མའི་དཔེ་བརྒྱད་པོ་ཆོས་
ཅན། སེམས་ཡིན་པར་ཐལ། རང་རེའི་སྣང་སེམས་དང་གཅིག་
ཡིན་པའི་ཕྱིར། རྟགས་ཁས། ཁྱབ་སྟེ། སེམས་དང་གཅིག་ཡིན་
ན་སེམས་ཡིན་དགོས་པའི་ཕྱིར། འདོད་མི་ནུས་ཏེ། སྒྱུ་མའི་དཔེ་
བརྒྱད་པོ་དེ་ཕྱི་རོལ་གྱི་ཆོས་ཤ་སྟག་ཡིན་པའི་ཕྱིར། སེམས་ཙམ་པ་
ལྟར་ན་ཡང་དེ་དག་སེམས་ཀྱི་བདག་ཉིད་ཙམ་ལས་སེམས་ཡིན་པར་
གཏན་ ནས་ ཁས་ མི་ལེན་ པ་ དང༌ སྐབས་ དོན་ ཡང་ སྟོར་ བའི་ ཕྱིར།
འདི་ལྟ་བུའི་སྟོང་བཤད་ཁ་དོག་དཀར་དམར་ལ་བྱང་བའི་བྱིས་པ་
དག་ཀྱང་རྣ་བར་མི་འགྲོ་ཐག་གིས་ཆོད། །
བདེན་རློམ་དུ། རང་རེའི་སྣང་སེམས་དེའི་ངོར་འཐད་པ་
དང་ཀུན་རྫོབ་འཁྲུལ་བའི་ངོར་ཚད་མས་གྲུབ་པ་མི་བསླུ་བ་དང་་་་
མཐར་ཐུག་གི་ལྟ་བ་ཡིན་ཞེས་སྨྲ་བ་གསལ་བོར་སྨྲ་ན་མ་རིག་པའི་བློ་
དང་དེའི་རང་རྩལ་སེམས་བྱུང་ཤེས་པ་དེ་ཚད་མར་བཞག དེའི་
ངོར་ཡོད་མེད་ཡིན་མིན་སོགས་འཇིག་རྟེན་པའི་གང་སྣང་ཡོད་ཚད་
དྲན་ཚད་མ་མྱོས་པའི་མི་ཐམས་ཅད་ཁ་མཐུན་པ་དེ་ཉིད་དོན་དམ་
བདེན་པ་དང་དབུ་མའི་ལྟ་བར་བཞག དེ་ལ་འདའ་ས་མེད་ཟེར་བ་
- 135 ཁ



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
དང་འདྲ་བ་དེར།། གལ་ཏེ་དབང་བོ་འདི་དག་ཚད་ཡིན་ན། །
འཕགས་པའི་ལམ་གྱིས་སུ་ལ་ཅི་ཞིག་བྱ། །གསུངས་པའི་ལུང་འདིས་
གནོད་འདུག་ཅེས་བཤད་པ་ནི་མུན་སྤྲུལ་ལག་ནོམ་གྱི་སྨྲ་བ་ཁོ་ན་སྟེ།
མཐར་ཐུག་གི་ལྟ་བ་ལ་སྟོང་ཉིད་དོན་དམ་བདེན་པ་ལ་འདོད་པ་ཁོ་ན་
ཡིན་པར་གོང་དུ་དབུ་མའི་ལྟ་བ་ངོས་བཟུང་བའི་ སྐབས་ སུ་ གསལ་
བར་བཤད་པ་ལྟར་ལ། ཀུན་རྫོབ་འཁྲུལ་ངོར་ཡོད་པ་དང་མ་སྨྱོས་
པའི་མི་ཐམས་ཅད་ཁ་མཐུན་པ་དབུ་མའི་ལྟ་བར་ངེད་ཅག་དགེ་ལྡན་
པ་ལྟ་ཅི། གངས་ཅན་གྱི་ནང་བའི་གྲུབ་མཐའ་ཆེན་པོ་ས་རྙིང་ཀར་
འབྲུག་གང་གིས་ཀྱང་མི་འདོད་ པའི་ཕྱིར། ལྕང་སྐྱའི་ ཨ་ མའི་ ལྟ་
མགུར་ལས། །
གསལ་སྟོང་མི་འགལ་བས་བཟུངས་ཀྱང་ཆོག་གི །
སློབ་བཤད་བརྒྱུད་འཛིན་རྣམས་དོགས་ཆུང་མི་དགོས། །
ཀ་ནས་དག་ན་ཡང་བཟང་ངན་འཐད་པས། །
རིག་འཛིན་ཞིག་པོ་རྣམས་བཟང་ཞེན་མི་དགོས། །
བཅོས་ནས་བསྒོམ་ན་ཡང་ལྷན་སྐྱེས་འཚར་པས། །
རྟོག་ལྡན་རྒན་པོ་རྣམས་ཨུ་ཚུགས་མི་དགོས། །
ཡོད་མིན་སྤྲོས་བྲལ་དེ་ཁས་བླངས་ཆོག་པས། །
རྟོག་གེ་མགོ་མཁྲེགས་རྣམས་ཚབ་ཚུབ་མ་བྱེད། །
ཅེས་གསུངས་པའི་ལེགས་བཤད་སེང་གེའི་གད་རྒྱངས་ཀྱི་དོན་འཐད་
- 136 -



བྱམས་བརྩེ་འོ་མའི་བསང་གཏོར།
པའི་ཕྱིར། དེས་ན་འདི་འདྲའི་སྒྲོ་སྐུར་གྱི་ངང་ཚུལ་དེ་རང་ཉིད་ཀྱི་
རྣམ་པར་རྟོག་པའི་འཆར་སྣང་ཙམ་ལས་ཟླ་མེད་ལེགས་བཤད་ཤེས་
རབ་ཉི་མའི་སྣང་བ་ན་ཀུན་རྫོབ་འཁྲུལ་བའི་ངོར་ཚད་མས་གྲུབ་པ་
མཐར་ཐུག་གི་ལྟ་བ་ཡིན་ཞེས་གང་དུ་གསུང་སྟེ་གསུངས་མི་འདུག་གོ
ཐུགས་རྩེ་ཞིབ་མོའི་སྒོས་ཀློག་པ་རང་དགའོ། །ཡང་ཀུན་རྫོབ་འཁྲུལ་
བའི་ངོར་མཐར་ཐུག་གི་ལྟ་བ་མི་འཇོག་སྟེ། དབུ་མའི་ལྟ་བ་དང་
མཐར་ཐུག་གི་ལྟ་བ་ལ་བདེན་མེད་རྟོགས་པའི་བློ་མ་ཡིན་པའི་ཀུན་
རྫོབ་བདེན་པ་ཞིག་འཇོག་པའི་གནས་མེད་པའི་ཕྱིར་ཏེ། རྗེའི་རང་
ལུགས་འཛིན་པ་སྒོ་བློ་རྗེ་གསུམ་གྱི་ཡིག་ཆ་དག་ལས་དེ་ལྟར་མི་འདོད་
པའི་ཕྱིར་ཏེ། སྒོ་མང་དབུ་མ་ལུང་རིགས་སྒྲོན་མེ་ལས། ཐ་སྙད་
དཔྱོད་པའི་ཚད་མ་རང་ཉིད་ལ་ཐ་སྙད་དཔྱོད་པའི་ཚད་མར་སོང་
བའི་རྙེད་དོན་དེ། ཀུན་རྫོབ་བདེན་པའི་མཚན་ཉིད། ཐ་སྙད་
བདེན་པ། ཀུན་རྫོབ་བདེན་པ། བསླུ་བའི་ཆོས། ཀུན་རྫོབ་པ།
སྣང་ཚུལ་དང་ གནས་ཚུལ་ མི་ མཐུན་ པའི་ ཆོས་ རྣམས་ དོན་ གཅིག
མཐར་ཐུག་དཔྱོད་པའི་ཚད་མ་རང་ཉིད་ལ་མཐར་ཐུག་དཔྱོད་པའི་
ཚད་མར་སོང་བའི་རྙེད་དོན་དེ། དོན་དམ་བདེན་པའི་མཚན་ཉིད།
དོན་དམ་བདེན་པ། སྟོང་ཉིད། གནས་ལུགས་མཐར་ཐུག མི་
བསླུ་བའི་ཆོས། སྣང་ཚུལ་དང་གནས་ཚུལ་མཐུན་པའི་ཆོས་རྣམས་
དོན་གཅིག་ཅེས་པ་ལྟར་བློ་རྗེ་གཉིས་ཀྱང་ཤིན་ཏུ་འདྲ་བའི་ཕྱིར། །
འདིར་དབུ་མའི་ལྟ་བ་ལ་ཡུལ་དང་ཡུལ་ཅན་གང་གི་སྒོ་ནས་
འཇོག་པ་ལ་རང་རེའི་མཁས་པ་དག་ཀྱང་ཚིག་གི་ཟིན་སོ་འདྲ་མིན་གྱི་
– 137 ཨ



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
རི་མོ་མང་ཡང་དབུ་མའི་ལམ་དང་རྟེན་འབྱུང་དོན་གཅིག་ ཏུ་རྗེ་་་
བདག་ཉིད་ཆེན་པོའི་ཞལ་གྱི་བདུད་རྩིར་གསལ་བས་གང་ལྟར་ཡང་མི་
འགལ་བར་རིགས་སོ་ཞེས་ཁོ་བོས་སེམས་སོ། ། དེས་ན་ཟླ་བ་སྒྲོན་
མེའི་ལུང་གིས་གནོད་འདུག་ ཅེས་ པ་ སྟོང་ལབ་འབའ་ཞིག་ ཏུ་ གྱུར་
འདུག་པ་ངོ་ཤེས་པར་བྱའོ། །ཏིང་ངེ་འཛིན་རྒྱལ་པོའི་ལུང་དེའི་
དོན་ནི། བསྟན་ པའི་ གནམ་ ཐིག་ཆེན་མོ་ལས། བཅོམ་ལྡན་་་་་
འདས་ཀྱིས། མིག་དང་རྣ་བ་སྣང་ཡང་ཚད་མ་མིན། །ཞེས་སོགས་
དྲངས་པས་ན་ཡུལ་ཅན་ཁྱད་པར་ཅན་དེ་ཁོ་ན་ཉིད་ལ་ཚད་མ་ཡིན་པ་
བཀག་གི་ཡུལ་གཞན་ལ་མ་ཡིན་པ་ཆེས་ཤིན་ཏུ་གསལ་བར་སྣང་ངོ༌། །
དེ་ལྟར་མ་བྱས་ན་འབྲེལ་མེད་དུའང་འགྱུར་ཏེ་མིག་ལ་སོགས་པའི་
ཤེས་པ་འདི་དག་ཐ་སྙད་པའི་དོན་གཟུགས་སྒྲ་སོགས་ལ་ཚད་མ་ཡིན་
ན་དེ་ཁོ་ན་ཉིད་བལྟ་བའི་ཕྱིར་དུ་འཕགས་ལམ་བཙལ་མི་དགོས་པར་
ཐལ་ལོ་ཞེས་སྨྲས་ན་ནི་མིག་གི་ཤེས་པས་གཟུགས་ཤེས་ན་ནི་སྒྲ་ཉན་པ་
ལ་རྣ་བ་དོན་མེད་དུ་ཐལ་ཞེས་པ་འདྲ་ཞེས་གསུངས་པ་ནི་ལོག་རྟོག་གི་
བྱ་ཚོགས་རིགས་པའི་འུར་རྡོ་གཅིག་གིས་འདེད་པའི་སྔོན་མེད་ལེགས་
བཤད་ཡ་མཚན་པའོ། ། དེ་ལྟར་ཡང་པྲཛྙཱ་སྨྲ་སེང་གིས། བྱང་གི་
འབྲོང་རྒོད་ཁབ་ཀྱིས་གསོད་ནུས་ན། ། མཚོན་ཆ་ཆེན་པོས་ཅི་བྱེད་
ཅེས་པའི་དོན། ། ཞེས་པའི་རིགས་པ་ཡང་གོང་གི་དེ་དེ་བཞིན་ནོ། །
ལན་དོན་མཐུན་གྱིས་དབུལ་བ་ཁོ་ནའོ། ། མདོ་དེའི་དོན་དེ་ལྟར་
ལོག་པར་འགྲེལ་དགོས་པ་ཏིང་འཛིན་རང་ལས། མིག་དང་རྣ་བ་སྣ་
དག་དང༌། ། ལྕེ་དང་ལུས་དང་དེ་བཞིན་ཡིད། ། དེ་དག་རང་
— 138 ཁཁཁ



བྱམས་བརྩེ་འོ་མའི་བསང་གཏོར།
བཞིན་སྟོང་པར་ནི། །སངས་རྒྱས་དག་གིས་རབ་ཏུ་བཤད། །ཅེས་
དང༌། ཤེར་སྙིང་དུ། མིག་མེད། རྣ་བ་མེད། སྣ་མེད། ལྕེ་
མེད། ལུས་མེད། ཡིད་མེད། ཅེས་གསུངས་པ་སོགས་ཀྱང་ཁྱེད་
ཉིད་ཀྱིས་ཀུན་རྫོབ་མེད་པའི་སྒྲུབ་བྱེད་དུ་འོས་ཆེ་ལ། ཡོད་ན་དོན་
དམ་པ་དང་དབུ་མའི་ལྟ་བ་ཡིན་དགོས་ཚེ། སྤུན་ཟླ་རང་ཡང་དོན་
དམ་པ་ཡིན་དོགས་མེད་པས་མེད་པར་ཁས་ལེན་དགོས། དེ་ལྟར་ན་
རང་གི་དགེ་རྒན་ཡང་མེད་པར་འདོད་དགོས། དེ་ལྟར་ན་དེ་གང་
ནས་བརྒྱུད་པའི་སྟོན་པ་ཡང་མེད་པར་འདོད་དགོས། རང་ལུས་ལ་
རྣམ་གསུམ་གོས་ཀྱིས་མཛེས་པའི་དགོས་དོན་ནི་འདི་འདྲའི་ཁས་ལེན་
གྱིས་འགྲུབ་པ་ཤིན་ཏུ་མཚར་ཆེ་ཞིང་། ཀུན་རྫོབ་ཏུ་ཡོད་པས་ཡོད་
གོ་མི་ཆོད་ཚེ་དེ་འདྲའི་ཁས་ལེན་ཡོད་ཚད་ཞལ་གྱིས་བཞེས་དགོས་
པས། ལོག་རྟོག་དེ་དག་བཟློག་པའི་ཕྱིར། འཇིག་རྟེན་གྲགས་
པའི་ཀུན་རྫོབ་མ་བརླག་ཅིག ། ཅེས་བཀའ་སྩལ་པ་ཡིན་པས་ཀུན་
རྫོབ་ཏུ་ཡོད་པས་ཡོད་གོ་ཆོད་དགོས་པ་ཁས་བླངས་ན་ལེགས་སོ། །
དྲན་དབང་མཆོག་གི་མཚུངས་ཟླ་བྲལ་བའི་མཁྱེན་རབ་ནས་ སྟོབས་
བཅུའི་མཐར་སོན་གྱི་ཐབས་ཀྱི་ཆ་ཡོད་རྒུ། ཕྱི་ནང་ཐུན་མོང་གི་
མངོན་ཤེས། སྤྱན་ལྔ། ཇི་སྙེད་མཁྱེན་པའི་ཡེ་ཤེས་སོགས་ཐམས་
ཅད་གྲོལ་པ་ཐོབ་ཕྱིར་དུ་མཁོ་མེད། དོན་མེད། གཏན་མེད་དུ་
ཁས་ལོངས་ལ་ཤིན་ཏུ་དགེ་བར་འགྱུར་རོ། །
ཆོས་སྐུ་ནམ་མཁའ་བཞིན་དུ་དབྱེར་མེད་ཀྱང༌། །
= 139 ཁ



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
གཟུགས་སྐུ་འཇའ་ཚོན་བཞིན་དུ་སོ་སོར་གསལ། །
ཐབས་དང་ཤེས་རབ་མཆོག་ལ་མངའ་བརྙེས་པའི། །
རིགས་ལྔ་བདེ་བར་གཤེགས་པའི་བཀྲ་ཤིས་ཤོག །
ཅེས་པའི་བཀྲ་ཤིས་ཀྱང་ཁྱེད་ལ་རབ་གནས་ཀྱི་ཚུལ་དུ་ཕུལ་བའི་འབྲུ་
དྲུག་སྙེ་མའི་མེ་ཏོག་གོ ། །
ཡང་བདེན་ཉི་ལས། བདེན་པ་མཐོང་བའི་སྐྱེས་བུའི་ཞེས་པ་
ནས་གསེར་དང་ས་རྡོ་མཉམ། ཟན་དང་སྐྱག་པ་མཉམ། ལྷ་དང་
འདྲེ་མཉམ་། དགེ་བ་དང་ སྡིག་པ་མཉམ། ཞིང་ཁམས་དང་་་་
དམྱལ་བ་མཉམ་ཞེས་པ་ནས་སྣང་སྲིད་འཁོར་འདས་ ཐམས་ ཅད་་་་
གསེར་གླིང་ལྟ་བུ་དག་མཉམ་དབྱེ་བསལ་མེད་པའི་སངས་རྒྱས་བྱང་
འཕགས་ཀྱི་ལྟ་དགོངས་ངེས་དོན་དུ་འཛིན་ཅེས་བཤད་པ་ནི་སྤྱིར་
འཕགས་པའི་མཉམ་གཞག་གི་གཟིགས་ངོར་གསེར་དང་ས་རྡོ་སོགས་
རང་བཞིན་གྱིས་མ་གྲུབ་ཚུལ་མཉམ་ཉིད་ཡིན་པས་ཆོས་དེ་དག་མཉམ་
ཉིད་དུ་བཀའ་སྩལ་པ་ལས་དེ་དག་མཉམ་པའམ་མཚུངས་པ་མ་ཡིན་
པའི་ཕྱིར་ཏེ། བདེ་ལྡན་ཞིང་དང་དམྱལ་ཁམས་མི་མཉམ་པའི་ཕྱིར།
གཞན་དུ་ན། བདེ་བ་ཅན་གྱི་ཞིང་ཆོས་ཅན། སྡུག་བསྔལ་པའི་
ཞིང་ཁམས་ཡིན་པར་ཐལ། ད་ུལ་ཁམས་དང་མཚུངས་པའི་ཕྱིར།
འཁོར་གསུམ།
གཞན་ཡང་དགེ་སྡིག་མཉམ་པར་ཐལ། དེ་གཉིས་མཉམ་་
པར་སངས་རྒྱས་བྱང་འཕགས་ཀྱིས་གཟིགས་ལ། རང་ཅག་གིས་དེ་
གཉིས་འདོར་ལེན་བྱས་པ་དང་མི་མཉམ་པར་མཐོང་བས་མི་མཉམ་
- 140



བྱམས་བརྩེ་འོ་མའི་བསང་གཏོར།
པའི་གོ་མི་ཆོད་པའི་ཕྱིར། དེས་ན་མཉམ་པར་གཟིགས་པའི་ཡེ་ཤེས་
ཀྱི་ཡུལ་ནི་ཀུན་རྫོབ་དེ་དག་གི་སྟེང་གི་སྟོང་ཉིད་ཡིན་ལ། དེ་ཡང་
རིགས་པའི་དགག་བྱ་སྟེ་ཀུན་རྫོབ་དེ་དག་རང་བཞིན་གྱིས་གྲུབ་པས་
སྟོང་པ་ཉིད་ཡིན་པ་ལས་ཀུན་རྫོབ་ཁོ་རང་མ་ཡིན་པའི་ཕྱིར། །
གཞན་ཡང་། ཁྱོད་ཀྱི་གཟུང་འཛིན་ གཉིས་སྣང་ནུབ་པའི་
སྣང་ངོར་གསེར་དང་ས་རྡོ་སོགས་མཉམ་པར་བཤད་པ་ལ། འོ་ན།
གསེར་དང་ས་རྡོ་སོགས་ཆོས་ཅན། དོན་དམ་བདེན་པ་ཡིན་པར་
ཐལ། གཟུང་འཛིན་གཉིས་སྣང་ནུབ་པའི་ངོར་ཡོད་པའི་ཕྱིར་ཏེ།
དེའི་ངོར་དེ་དག་མཉམ་པའི་ཕྱིར། རྟགས་ཁས། འདོད་མི་ནུས་
ཏེ། ཀུན་རྫོབ་བདེན་པ་ཡིན་པའི་ཕྱིར། དེས་ན་མཉམ་གཞག་ཡེ་
ཤེས་ཀྱི་ངོར་དེ་དག་ཡོད་པར་བཤད་སོང་བ་ནི་བདེན་གཉིས་ཀྱི་རྣམ་
བཞག་འཆོལ་བའི་གྲུབ་མཐའི་གཞུང་ལུགས་སུ་གསལ་ལོ། །
པད་དཀར་མིག་དང་རྫོགས་པའི་སངས་རྒྱས་མཉམ། །
ཆད་སྨྲ་བ་དང་ཐལ་འགྱུར་་ལྟ་བ་མཉམ། །
ཡུངས་དཀར་འབྲུ་དང་བརྒྱད་ཁྲིའི་ལྷུན་པོ་མཉམ། །
ངག་དབང་རང་དང་སཾགྷ་རྗེ་གཉིས་མཉམ། །
ཞེས་བྱ་བ་ནི་གྲོགས་པོ་ལ་ནང་ཉམས་ལྷུག་པར་བསྟན་ནས་ཀུ་རེ་བྱས་
ཏེ་བཞད་ཁ་བསླངས་པའོ། །
ཡང་བདེན་ཉིར། རང་རེའི་གཟུང་འཛིན་རེ་དོགས་ཅན་གྱི་
མ་དག་པའི་སྣང་སེམས་ཚད་མའི་ངོར་གྲུབ་པ་ཞིག་དོན་དམ་དབུ་
མའི་ལྟ་བར་འཇོག་པར་བློ་ག་ལ་བདེ། ཞེས་ པ་ནི་མི་ ཕན་པའི་
ལས 141 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
ཐུགས་ཁུར་ཏེ། སྤྱིར་དེ་ལྟའི་ལོག་ལྟ་མེད་མི་སྲིད་མོད། འོན་ཀྱང་
རང་ཅག་རྗེ་བླ་མའི་རྗེས་འབྲང་ན་དེ་འདྲའི་ཁས་ལེན་མཁན་གཏན་
ནས་ མེད་ པ་ གོང་དུ་ཡང་ཡང་ བཤད་པ་ ལས་ ཤེས་ པར་ བྱ་འཚལ།
ཕྱོགས་སྔའི་ནམ་མ་ལངས་པར་དགག་སྒྲུབ་ཀྱི་ཉི་མ་ཤར་བའི་དཔེ་དེ་
བཞིན་ཡིན་ནོ། །
ཡང་བདེན་ཉི་ལས། རྒྱལ་བའི་ཐུགས་མཐའ་བྲལ་དབུ་མའི་
དགོངས་པ་དེ་མ་རིག་པའི་སེམས་ཀྱི་ལྡོག་པ་སེམས་ཅན་གྱི་བློ་དང་།
དེའི་ངོར་བདེན་པར་གྲུབ་པ་ཙམ་ལ་ཚད་མར་བཏགས་པ་འདིས་ཐག་
ཆོད་ ཅེས་ ཟེར་ པ་འདི་ཡང་ ཤིན་ ཏུ་ རྩིང་བཤད་ དུ་ སོང་འདུག་ སྟེ།
ཁྱོད་ལྟར་ན་དབུ་མའི་ལྟ་བ་རྟོགས་པའི་སེམས་ཅན་མེད་པར་ ཐལ།
དབུ་མའི་དགོངས་པ་ལ་དབུ་མའི་ལྟ་བ་འཇོག་དགོས་པ་གང་ཞིག
སེམས་ཅན་གྱི་བློས་དེ་ཐག་མི་ཆོད་པར་བཤད་པའི་ཕྱིར། དང་བོ་
བསྒྲུབས་ཟིན། ཕྱི་མ་ཁས། འདོད་ན། ས་བཅུའི་བྱང་སེམས་
ཐམས་ཅད་ཀྱིས་དབུ་མའི་ལྟ་བ་མ་རྟོགས་པར་ཐལ། དེ་དག་རེ་རེ་
ནས་སེམས་ཅན་ཡིན་པའི་ཕྱིར། ཁྱབ་པ་ཁས། རྟགས་གྲུབ་སྟེ།
དེ་དག་སྒྲིབ་དང་བཅས་པའི་གང་ཟག་ཡིན་པའི་ཕྱིར་དང་། སངས་
རྒྱས་ འཕགས་པ་མ་ཡིན་པའི་གང་ཟག་ཡིན་པའི་ཕྱིར། ཁྱབ་ སྟེ།
བསྡུས་གྲྭའི་རྩ་ཚིག་ཏུ། སྒྲིབ་དང་བཅས་པ་སེམས་ཅན་ཏེ། །སྒྲིབ་
སྤངས་སངས་རྒྱས་འཕགས་པའོ། །ཞེས་སོ། །དེས་ན་སེམས་ཅན་
དང༌། འགྲོ་བ། གང་ཟག་གསུམ་གྱི་ཁྱབ་ཆེ་ཆུང་གི་དབྱེ་བ་ཙམ་
ཡང་དགོངས་ཚོད་མེད་འདུག་པ་འདིའི་ཤུགས་ལ་གསལ་པས་ཡི་རེ་
- 142 -



བྱམས་བརྩེ་འོ་མའི་བསང་གཏོར།
མུག རྩ་བར་འདོད་མི་ནུས་ཏེ། ས་བཅུའི་བྱང་སེམས་ལྟ་ཅི་ཉན་
རང་འཕགས་པས་ཀྱང་སྟོང་པ་ཉིད་མངོན་སུམ་དུ་རྟོགས་པར་འདོད་
པ་ལུགས་ འདིའི་ ཐུན་ མོང་ མ་ ཡིན་ པའི་ བཞེད་ པ་ ཡིན་ པའི་ ཕྱིར།
སྐུར་འདེབས་འདི་ལས་ལྷག་སྨྲ་རྒྱུ་ཅི་འདུག་སོམས། རྩ་ཤེ་རིན་ཕྲེང་
སྤྱོད་འཇུག་སོགས་ཉན་རང་གིས་ཆོས་ཀྱི་བདག་མེད་རྟོགས་དགོས་
པར་བསྒྲུབས་པའི་ ཐལ་འགྱུར་བའི་གཞུང་ཆེན་རྣམས་མ་མཐོང་་་་
བའམ་མི་འཐད་པ་ཡིན་ནམ་ཅི།
གཞན་ཡང་འཕགས་པ་ཡིན་ན་བདེན་མེད་རྟོགས་པས་ཁྱབ་པ་
དང་དབུ་མ་བ་ཡིན་པས་ཁྱབ་པ་དབུ་མའི་གཞུང་གི་སྤྱི་སྐད་ཡིན་པའི་
ཕྱིར། དེ་ལས་ཀྱང་སྐྱོ་བ་ནི། དབུ་མའི་དགོངས་པ་ལ་རྒྱལ་བའི་
ཐུགས་བཞག་པ་ནི་ཟླ་མེད་མཁས་རྟོགས་ཏེ་རྒྱལ་བའི་ཐུགས་ནི་རྒྱལ་
བའི་སེམས་ཀྱི་ཞེ་ས་ཡིན་ལ། དེ་ནི་ཀུན་རྫོབ་པའི་ཆོས་ཡིན་པས་
མཉམ་བཞག་གཉིས་སྣང་ནུབ་པའི་ཡུལ་མ་ཡིན་པའི་ཕྱིར། ཡང་མ་
རིག་པའི་སེམས་ཀྱི་ལྡོག་པ་སེམས་ཅན་གྱི་བློ་ཞེས་བྲིས་པ་ནི་ཡི་མུག་
འཆོར་བའི་སྨྲ་བ་སྟེ། ཆོས་དེའི་རང་ལྡོག་གམ་ལྡོག་པ་ལ་ཆོས་དེ་
འཇོག་པ་ནི་བསྡུས་གྲྭའི་ལྡོག་པ་ངོས་འཛིན་ཙམ་སྦྱངས་ནའང་ཤེས་
པར་འགྱུར་པས་དེ་ལུགས་དགོངས་མཛོད། གྲོགས་པོ་ལ་དགོངས་
ཁྲེལ་མེད་པ་ཡང་ཟུར་དུ་ཞུ་སྟེ། ངེད་གཉིས་བསྟན་གྲལ་གཅིག་ན་
འཚོ་ བའི་ ཕྱིར་ དང་། རིགས་རུས་ གཅིག་ ཏུ་ སྐྱེས་ པའི་ ཕྱིར་ ན།
མཚང་ལ་རྒོལ་བ་གདམས་ངག་གི་ཡང་མཆོག་ཡིན་པའི་ཕྱིར།
བདེན་པའི་ཉི་བརྙན་དུ། དབུ་མ་བས་མི་ཚེ་གཅིག་ལ་ཁ་མི་
- 143 ཡ



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
གྲག་ཟེར་གྱིན་མེད་པ་བདེན་མོད། དེའི་རྗེས་དེ་མ་ཐག་ཏུ། སྒྱུ་མ་
ལྟ་བུའི་ཀུན་རྫོབ་ཀྱི་ངོར་བྱ་བྱེད་འཐད་པར་ཁས་མི་ལེན་པ་མེད་ཅེས་
ཟེར་བ་ནི་མ་ཤེས་པའི་གཏམ་སྟེ། ཀུན་རྫོབ་ཀྱི་བྱ་བྱེད་ཐམས་ཅད་
ཀུན་ཤེས་མཁན་པོ་དང་ཀླུ་དགོངས་མཁན་པོ་དག་གིས་མི་འཐད་པར་
ལྟར་སྣང་རིགས་པ་མང་པོས་སྒྲུབ་ཚུལ་གསལ་བའི་ཕྱིར་ཏེ།། དེ་ལྟར་
མིན་ན་ཀླུ་སྒྲུབ་དགོངས་རྒྱན་ལས་དོན་དམ་དུ་མེད་པས་མེད་གོ་མ་
ཆོད་ན་ཀུན་རྫོབ་ཏུ་ཡོད་པས་ཡོད་གོ་ཆོད་ཚུལ་ལ་འཁང་ར་དང་ཟུར་
ཟ་བྱེད་དོན་ཅི་ཡང་མ་མཆིས་སོ། ། ཚུལ་འདི་ནི་བྱ་ཁྲལ་བྱི་སོ་སྟོན་
པའི་དཔེ་ལྟར་རིགས་པའི་གཏད་སོ་དང་བྲལ་ཏེ་རང་ཉིད་རྐང་གང་
ལོ་འཛུགས་མ་ཕྱོགས་པར་འཁྱར་འཁྱོར་གྱིས་རྒྱུ་བཞིན། ད་དུང་
ཡུལ་དམ་པ་ལ་བརྒྱལ་སོང་བ་ཞེས་པའི་སྨོད་ཚིག་སྨྲ་བར་བ་སྤུ་མི་
གཟེང་ངམ། སྐྱི་མི་གཡའ་འམ། ཞེ་མི་འཇིགས་སམ། ངོ་མི་
གནོང་ངམ།
བདེན་པའི་ཉི་མ་ལས། ལེགས་བཤད་དོན་འདྲིལ་ཤེར་སྣང་
གིས། སེམས་ཅན་ཁ་དྲངས་པའི་ཆེད་དུ་དེ་དང་དེ་དག་བསྟན་པ་
ཡིན་ན། སེམས་ཅན་མངོན་པར་དགའ་བའི་འདོད་ཡོན་དེ་དང་དེ་
དག་ཡོད་པར་ཅི་ལ་མ་གསུངས་ཞེས་པའི་སུན་འབྱིན་ལ་ལན་དེ་དང༌
དེ་མཐུན་འདེབས་པ་ལས། འོག་མིན་གྱི་དབྱེ་བ་སྣ་ཚོགས་ངོ་སྤྲོད་
ཞུས་པ་ནི་གྲུབ་ཟིན་བསྒྲུབས་པ་སྟེ། གནག་རྫི་རྒན་པོ་ལ་ཕྱུགས་ཀྱི་
རྒྱུས་བཤད་བྱེད་པ་དང༌། ལོ་བརྒྱའི་དཀོར་གཉེར་ལ་རྟེན་བཤད་
བྱེད་པ་དང་རྣམ་པ་ཀུན་ཏུ་མཚུངས་པས་གྲོགས་ཁྱེད་དོན་མེད་དུ་སྐུ་
- 144 -



བྱམས་བརྩེ་འོ་མའི་བསང་གཏོར།
ཚེགས་ལ་བཅར་པ་ལས་འབེན་ཤར་ལ་མདའ་ནུབ་ཏུ་འཕངས་པའི་
ལན་དུ་གྱུར་པ་ཉིད་དོ། །
བདེན་ཉིར། ལོངས་སྐུ་ཡང་རྒྱལ་བའི་ཆ་བྱད་ཅན། རྡོ་རྗེ་
འཆང་སྔོ་ཧྲེང་ངེ་བ་ཞིག་རྡོ་རྗེ་སྐྱིལ་ཀྲུང་བཅས་ནས་བཞུགས་ཡོད་
ཅེས་སྨྲས་ན་ཁྱེད་རང་ཐུགས་བདེ་རྒྱུར་ངེས་མོད། དེ་འདྲ་ཡིན་ཚེ་
འདོད་ལྷ་འམ་མི་བག་དྲོ་བོ་ཞིག་ལས་མ་འདས་སོ་ཞེས་པ་ལ་བཤད་
པར་བྱ་སྟེ། ངེས་པ་ལྔ་ལྡན་གྱི་ལོངས་སྐུ་རྒྱལ་པོའི་ཆ་བྱད་ཡིན་པ་
དང་རྡོ་རྗེ་འཆང་སྔོ་ཧྲེང་ངེ་བ་མིན་ པ་ ཡང་བསམ་པར་རིགས་ཏེ།
རྒྱལ་བོའི་ཆ་བྱད་དེ་ལོངས་སྐུའི་ཆ་བྱད་ཀྱང་ཡིན་སྲིད་པའི་ཕྱིར་ཏེ།
ད་ལྟའི་རབ་བྱུང་གི་ཆ་བྱད་སྟོན་པའི་ཆ་བྱད་ཡིན་པའི་ཕྱིར། རྡོ་རྗེ་
འཆང་སྔོ་ཧྲེང་ངེ་བ་བཞག་ན་གནོད་བྱེད་སྤུ་ཙམ་ཡང་མི་འཇུག་པའི་
ཕྱིར་རོ། ། དེས་འདོད་ལྷའམ་མི་བག་དྲོ་བོ་ལས་མ་འདས་ཞེས་པའི་
ལྷ་མི་ཚོད་ཐིག་པའི་སྨྲ་བ་ནི་སྙིང་བོས་དབེན་པའི་ཅལ་ཅོལ་ལོ། །
ལར་རིགས་དྲུག་འགྲོ་བའི་ཁྱད་པར་ལུས་ སེམས་ གཉིས་ཆར་གྱིས་་་་
འབྱེད་པ་ལས་ཆ་བྱད་ཀྱིས་འབྱེད་ན་རིགས་དྲུག་གང་རུང་དུ་སྐྱེ་བ་
ལས་ཉོན་གྱི་གཞན་དབང་ཅན་ཡིན་པའང་འདོད་མི་རིགས་པའི་ཕྱིར།
ལོངས་སྐུ་སོགས་འཇོག་ཚུལ་ཤེས་རབ་ཀྱི་ཕ་རོལ་ཏུ་ཕྱིན་པའི་མན་
ངག་གི་བསྟན་བཅོས་མངོན་པར་རྟོགས་པའི་རྒྱན་ལས་གསུངས་པ་
སོགས་གཡས་བཞག་གཡོན་འཇོག་བྱས་ཏེ་རང་ཅག་ཤེས་པའི་ངོ་ལས་
རིང་དུ་འདས་པའི་རྒྱ་མཚོ་ཆེན་པོའི་ ཕར་འགྲམ་འདྲ་ཞིག་ཡིན་རྒྱུ་
སྒྲོག་པ་ནི་རྒྱུས་མེད་ཀྱི་རྒྱུས་གཏམ་དང་འདྲ་བར་སེམས་སོ། །
— 145 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
གཞན་ཡང་ཁྱོད་ལྟར་ན། རྒྱལ་བའི་རྒྱལ་ཚབ་བྱམས་པ་དང་
ཐོགས་མེད་སྐུ་མཆེད་འཕགས་གྲོལ་སེང་བཟང་ཆོས་ཀྱི་བཤེས་གཉེན་
ཡེ་ཤེས་ཞབས་རིན་ཆེན་གྲགས་པ་སོགས་དང་བོད་དུའང་བུ་ཊིཀ་རེད་
ཊིཀ་ཉ་ཊིཀ་གཡག་ཊིཀ་རོང་ཊིཀ་པ་སོགས་རྒྱ་བོད་ཀྱི་མཁས་གྲུབ་
སྟོང་ཕྲག་མང་པོས་སྐུ་གསུམ་སྐུ་བཞིའི་གྲངས་ངེས་ངོ་བོ་གོ་རིམ་རྒྱུ་
ཚོགས་ཕྲིན་ལས་སོགས་ལ་རྩལ་བཤད་བགྱིས་པའི་གླེགས་བམ་གྱི་པོ་ཏི་
གླང་ཆེན་གྱི་ རྒྱབ་ཁལ་ལོངས་པ་འདི་དག་ཀྱང་བརྩམས་པ་འཁྲུལ་
བཤད་དང་ངལ་པ་ཙམ་དུ་དགོངས་དགོས་ཏེ། དེ་དག་གིས་བཤད་
པ་འཆིང་བ་ཀུན་ལྡན་གྱི་འདོད་ལྷའམ་མི་བག་དྲོ་བོ་ཞིག་ལས་ མ་་
འདས་པའི་ཕྱིར། ཁྱབ་པ་ཁྱོད་ཀྱི་བློ་རྩེ་ལ་སོང་། དེས་ན་རང་
ཉིད་ཀྱང་མི་ཁ་སྡང་དོགས་ལ་འཇིགས་ཏེ་རྗེ་བཙུན་བྱམས་པ་སོགས་
ཕྱོགས་སྔར་བླངས་ནས་མ་བཀག་པ་ངའི་གྲོགས་པོ་ལ་ཐུགས་ཁག་གང་
ནས་འདུག་སྟེ་མི་འདུག་གོ །
ཡང་བདེན་ཉིས་སུམ་བརྒྱ་བའི་ལུང༌། གང་དག་ང་ལ་་་་་
གཟུགས་སུ་མཐོང་། ། སོགས་དྲངས་ནས་རི་བོང་རྭ་ཡོད་ན་ཐུང་
ཞིང་ཕྲ་ལ་རྣོ་བ་དང༌། རུས་སྦལ་གྱི་སྤུ་ཡོད་ན་སྦོམ་ཞིང་ཐུང་ལ་རྩུབ་
པ་ཞིག་ཟེར་བ་དང་འདྲ་ཟེར་བ་དང་འདྲ་ཨེ་འདུག་ཅེས་ཟེར་པ་ནི་
ཕྱོགས་སྔ་མ་གོ་བར་སྨྲ་བ་སྟེ། དེ་ནི་ཀླུ་དགོངས་ལས། ： བརྟག་པ་
མཐའ་བཟུང་གི་ཚུལ་དུ་རྒྱ་ནག་ཏུ་བྱོན་པའི་དབང་དུ་བྱས་ན་ཞེས་
བཤད་པ་དེ་ཡུལ་གྲུ་དེ་དག་སྟོན་པའི་ཞབས་ཀྱིས་མ་བཅགས་ པའི་
གནས་སུ་མཐུན་གྲུབ་ཡིན་པས་རི་བོང་རྭའི་རྩེ་མོ་སོགས་དང་མཚུངས་
146 -



བྱམས་བརྩེ་འོ་མའི་བསང་གཏོར།
དཔེར་བཀོད་པ་ལས། དེ་བཞིན་གཤེགས་པ་དེ་དག་རང་ཅག་གིས་
མཐོང་མི་མཐོང་གི་ཚུལ་ལ་དཔྱད་པ་མིན་པ་ལེགས་བཤད་མིག་ཐུར་
ལ་སླར་ཡང་ཞིབ་ཏུ་གཟིགས་ན་མཁྱེན་པར་འགྱུར་རོ། ། །
ཡང་བདེན་ཉི་མཁན་པོས་རྡོར་གཅོད་དྲངས་ནས་སྒྲུབ་ཚུལ་ལ་
དཔག་ན། མཚན་མཆོག་ལྡན་པ་དྲི་མེད་ཟླ་བའི་ཞལ་ངོ་མཐོང་རྒྱུ་
མི་འདུག་པའི་གནས་ཤིག་ཁས་བླངས་པར་འགྱུར་པས། དེ་བདེན་
མཆི་ན་སངས་རྒྱས་ཀྱི་སྐུ་དེ་མཐོང་ནས་ལེགས་གསུང་རྣ་བའི་བདུད་
རྩི་དེ་གདུལ་བྱའི་སྤྱོད་ཡུལ་དུ་ཅི་ཡང་མེད་དགོས་ལ། དེ་ལྟར་ན་
ཐུབ་པ་ཀུན་མཁྱེན་གྱིས་དང་པོ་བྱང་ཆུབ་མཆོག་ཏུ་ཐུགས་བསྐྱེད་པ་
ཡང་ཅི་ཞིག་ཏུ་ཟད་ལ། བསྐལ་ཆེན་གྲངས་མེད་གསུམ་དུ་འབད་
བརྩོན་གྱིས་བསགས་པའི་ཚོགས་གཉིས་ཀྱང་ རང་དོན་ཙམ་ལས་་་་
གཞན་དོན་དུ་ཅི་ཡང་མེད་ན་རང་དོན་ཡང་དེ་ཙམ་དུ་ཟད་པར་སྣང་
སྟེ། ཀུན་རྫོབ་བམ་ཐ་སྙད་དུ་ཡོད་པས་ཡོད་གོ་མི་ཆོད་པའི་ཕྱིར།
དྲན་པ་རྣལ་དུ་ཕོབ་ལ་སོམས་ཤིག་དང་ཤེས་པར་འགྱུར་ངེས། ཁྱོད་
ཀྱི་འདོད་ཚུལ་དེ་ལ་རང་རེའི་བེམ་རིག་རྒྱུན་ཆད་འདོད་པའི་དོན་
ཡང་མེད་པས་ཀུན་རྫོབ་ཀྱི་ཤེས་བྱ་ཡོད་ཚད་སྟོངས་ན་རང་གི་འདུན་
མ་ལ་ཁེ་ཕན་ཅི་ཞིག་རིག་གམ། རྡོར་གཅོད་ཀྱི་ལུང་དེའི་དོན་རང་
ཅག་ཁ་བ་རི་བར་སྐུ་དྲིན་གྱིས་ལྕི་བ་སློབ་དཔོན་ཀ་མ་ལ་ཤི་ལས་མཛད་
པའི་རྒྱ་ཆེར་འགྲེལ་ལས། ཚིགས་སུ་བཅད་པ་གོང་མས་ནི་ཇི་ལྟར་
དེ་བཞིན་གཤེགས་པར་བལྟ་བར་མི་བྱ་བ་དང༌། སུ་དག་གིས་མི་
མཐོང་བ་དེ་བསྟན་ཏོ། ། ཇི་ལྟར་བལྟ་བར་མི་བྱ་ཞེ་ན། མཐོང་བ་
— 147 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
ལ་ སོགས་ པས་ ཐ་སྙད་འདོགས་ པ་ དག་ ཏུའོ། ། སུ་དག་ གིས་ མི་
མཐོང་ ཞེ་ ན། ལོག་ པར་ སྤོང་ བར་ ཞུགས་ པ་ རྣམས་ ཀྱིའོ། །
གཟུགས་སུ་མཐོང་ཞེས་བྱ་བ་འདིས་ནི་གང་ཟག་གཟུགས་ལ་མངོན་
པར་ཞེན་པ། དོན་དམ་པར་མཚན་ལ་སོགས་པས་བརྒྱན་པ་ཆོས་
དང་ གང་ ཟག་ གི་ གཟུགས་ ཅན་ དུ་ མཐོང་བར་ ཐ་སྙད་འདོགས་པ་
བསྟན་ཏོ། །
སྒྲར་ཤེས་པ་བྱ་བ་ནི་བདག་གིས་སྒྲ་ལས་དེ་བཞིན་གཤེགས་པ་
དེ་ནི་འདི་ལྟ་བུ་འདི་འདྲ་བ་ཞིག་གོ་ཞེས་དེ་ལྟར་ཤེས་སོ་ཞེས་བྱ་བའི་
ཐ་ཚིག་གོ ། འདིས་ནི་ཐོས་པར་ཐ་སྙད་འདོགས་པ་བསྟན་ཏོ། །
ཐ་སྙད་འདོགས་པ་འདི་གཉིས་ནི་མཚོན་པ་སྟེ། དེ་ནི་བྱེ་བྲག་
ཕྱེད་པ་དང་རྣམ་པར་ཤེས་པ་ཡང་བསྡུའོ། ། སྐྱེ་བོ་ལོག་པར་སྤོང་
བར་ཞུགས་པ་དེ་དག་ནི་ལམ་ལོག་པར་ཞུགས་པ་དང་ཡང་དག་པར་
མི་མཐོང་ངོ་ཞེས་དོན་དམ་གྱི་ཁྱད་པར་དོན་དམ་པར་མཚན་ལ་་་
སོགས་པས་ཞེས་དང༌། ཡང་དག་པར་ཞེས་གསལ་བོར་བཀྲལ་སྣང་
བས་ཉིད་ཀྱི་ཡོད་མིན་མེད་མིན་གྱི་རྒྱབ་རྟེན་དུ་འགྲོ་ཚུལ་གཏན་མ་
མཆིས་སོ། །
ཡང་དཔྱད་ལན་བདེན་ཉི་ལས། རྗེ་བླ་མས་ལྷན་པ་བཏབ་
ཡོད་མེད་བཤད་མེད་ལ། དེང་སང་མཁས་པ་ཞེས་པའི་ནང་དུ་ལོ་
ཚིགས་ཀྱིས་ཚུད་ཀྱང་མེད་ཅེས་ཟེར་པ་ལ་དཔྱད་པ་འདི་འབབ་སྟེ།
རྗེ་བླ་མ་ཞེས་མཚན་བཟུང་ནས་འགོག་པར་མ་སྤོབས་ཀྱང་དོན་གྱིས་
དགོངས་རྒྱུན་བྱིངས་རྗེའི་ལྟ་བའི་ལྡོག་ཕྱོགས་སུ་ལངས་ཏེ་མཁས་པ་གོ་
—- 1 48 --



བྱམས་བརྩེ་འོ་མའི་བསང་གཏོར།
ས
སྟག་གི་རྟིང་གནོན་བྱས་ཡོད་ པ་ མཁས་བླུན་ཀུན་ལ་གྲགས་པ་ལྟར་
གནས་པ་སྔར་བསྒྲུབས་ཟིན་པའི་ཕྱིར། རྗེ་བླ་མ་མ་ཡིན་པའི་གངས་
རིའི་ཁྲོད་ཀྱི་མཁས་གྲུབ་གང་དང་གང་ཡིན་ནའང་ལེགས་བཤད་ཤེར་
སྣང་གིས་བཀོད་པའི་གནོད་བྱེད་ཀྱི་རིགས་པ་རྣམས་བ་མོར་ཉི་ཟེར་
ཞུགས་པ་བཞིན་དེ་དང་དེ་ལ་འཇུག་པ་མཚུངས་པས་རྗེ་བླ་མ་ཡིན་
མིན་གྱི་བཤད་པ་ནི་ལན་གྱིས་དབུལ་བའི་སྨྲ་བ་ཁོ་ནའོ། །
ལོར་དོན་གྱིས་སྟོན་པ་ཐུབ་པའི་དབང་བོ་ནས་འཕགས་བོད་
མཁས་གྲུབ་མང་པོ་ཞིག་གིས་དགག་བྱ་ལ་དོན་དམ་གྱི་ཁྱད་པར་དོན་
གྱིས་སྦྱོར་ཚུལ་བཀྲོལ་བ་རྣམས་ཀྱང་ལྷན་པ་འདེབས་མཁན་དུ་རྩོད་
མེད་དུ་གྱུར་པ་བསྙོན་དུ་མེད་པས་རིས་མེད་ཀྱི་གཞུང་ལ་ཆ་རྒྱུས་ཆུང་
བ་མ་ཚོར་བ་ནི་མགོ་རུལ་པ་རྣ་བས་མ་ཤེས་པའི་དཔེ་རུ་གྱུར་པ་དྲན་
སྐུལ་ལོ། ། ། ཡང་དེང་སང་ཞེས་པ་ད་ལྟ་ལ་གོ་དགོས་ན་རྗེ་བླ་མ་དང་
དགེ་ཆོས་དུས་ ཐོག་ མི་གཅིག་པ་ལོས་བདེན་མོད། འོན་ཀྱང་ཀླུ་
་དགོངས་ཀྱི་བོད་སྔ་མ་དག་གི་ཞེས་པའི་སྒྲོས་ཟིན་གཙིགས་སུ་བཟུང་
ན་རེ་ཞིག་དེ་ཉིད་དཔལ་མཉམ་མེད་ཀྱི་བསྟན་སྲོལ་ཉིན་བྱེད་དབང་
བོའི་སྐུ་དྲིན་ལས་རྣམ་དཔྱོད་ཀྱི་པད་འདབ་བཞད་པ་ ཤ་ སྟག་ཡིན་
པས་དགེ་ལུགས་པའི་མཁས་གྲུབ་དག་གི་རྩོམ་སྲོལ་གྱི་ཤན་ཞུགས་པ་
དངོས་པོའི་ཆོས་ཉིད་ལགས། རྗེ་བླ་མ་ཡན་ཆད་ཀྱི་བོད་རང་གི་
གཞུང་ལུགས་མཁན་པོ་རྣམས་ལ་བརྡ་ཆད་དུ་བོད་སྔ་མ་ཞེས་རྗེ་བླ་
མའི་རྗེས་འཇུག་ཕྱི་རབས་པ་སྒོ་བློ་རྗེ་གསུམ་གྱི་ཡིག་ཆའི་བདག་པོ་
དག་གིས་ཀྱང་བརྡ་ཆད་དེ་སོར་བཞག་བྱས་པའི་ཕྱིར་གོང་གི་དེང་
149 --



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
སང་ཞེས་པ་ཡང་བརྟགས་ན་དུས་ཐོག་དེར་མཐའ་གཅིག་ཏུ་གཟུང་མི་
དགོས་པས་སྒྲོ་འདོགས་བྱས་པ་མིན་པར་སེམས་སོ། །
དབུ་གཞུང་ནགས་ན་འཐོམ་པ་ཆེས་མངས་ཀྱང༌། །
རིགས་པས་དཔྱད་འཇོག་རྩོམ་པ་འགའ་མེད་ཚེ། །
མི་འཇིགས་སེང་གེ་ང་རོ་ག་ལ་བསྒྲགས། །
ཤེས་རབ་ཉི་མའི་སྣང་བ་ཅི་ལ་འགྱེད། །
ཅེས་པ་ནི་རང་ཅག་ཕན་ཚུན་རིག་གཞུང་ཟབ་མོའི་འབེལ་གཏམ་ལ་
ཕྱོགས་པ་མཆོག་ཏུ་བལྟ་བའི་བར་སྐབས་ཀྱི་ཚིགས་སུ་བཅད་པའོ། །
ཡང་སྟོང་བཤད་འཇའ་ཚོན་ན། ལེགས་བཤད་སྟོང་གི་སྙིང་
པོ་ཐུན་གཅིག་ཏུ་བསྡུས་པ་ཤེས་རབ་ཉི་མའི་སྣང་བར་ཡུམ་གྱི་མདོ་
དང་། ལང་གཤེགས། ཀླུ་སྒྲུབ་སོགས་ཀྱི་ལུང་དྲངས་པ་དེ་ཚོའི་
ནང་ཡོད་མིན་མེད་མིན་ལ་འགྲེལ་བཤད་གནང་མི་འདུག་ལ་ལྷན་པ་
ཡང་བཏབ་མི་འདུག་ཅེས་བཤད་པ་ནི་སེའུ་བཅུ་བ་མགོ་བསྐོར་པ་ཁོ་
ན་སྟེ། ལུང་དེ་དག་གིས་ཡོད་མིན་མེད་མིན་ལ་འགྲེལ་བཤད་གནང་
མི་འདུག་ན། ཅི་ཞིག་ལ་འགྲེལ་བཤད་གནང་འདུག་པ་ཁྱོད་ལ་
འཆད་པ་སྐབས་སུ་བབ་འདུག་པས་ཅི་ཞིག་གིས་གནོང་སྟེ་མ་བཤད་
པ་ཡིན། ལུང་དེ་དག་གི་དོན་འདི་ལས་གཞན་ནས་གཞན་ཞིག་ཡིན་
ནའང་ཁོ་བོ་ཅག་གི་འཁྲུལ་བ་སེལ་ཕྱིར་དུ་འཆད་དགོས་པར་འདུག་
མོད། གླེང་ཙམ་ཡང་བྱས་མེད་པ་ཕངས་སོ། །ལྷན་པ་བཏབ་ཡོད་
མེད་ཀྱང་སྤུན་ཟླ་ལགས་ཀྱིས་མིག་རྣ་ཡ་བྲལ་དུ་མ་སོང་བར་གཟིགས་
ན་མངོན་སུམ་དུ་གསལ་བས་སྙོན་མ་འདིང༌། ད་དུང་ལུང་དེ་དག་
མལ་ 150
ལ་



བྱམས་བརྩེ་འོ་མའི་བསང་གཏོར།
ལ་དོན་དམ་གྱི་ཁྱད་པར་སྦྱོར་དགོས་པར་རྗེ་བླ་མས་ལྷག་མཐོང་ཆེན་
མོ་སོགས་སུ་གསལ་བར་གསུངས་པ་ཁས་བླངས་ན་ངེས་པར་སྐལ་བ་
བཟང་བའི་ཕྱིར། །
ཡང་བདེན་པའི་ ཐང་ཆེན་ན་བརྫུན་པའི་ཉི་མ་ཞིག་ ལྷང་ལ་
བུད་ པ་ ནི། འདི་ལྟར། རང་ལྡོག་ནས་མ་བཀག་པར་བུམ་པ་
བཞག་ནས་བུམ་པ་བདེན་གྲུབ་དང་། དོན་དམ་པར་དང་ངོ་བོ་
ཉིད་ཀྱིས་སོགས་འབེན་གསར་བ་ལ་མདའ་རྩལ་སྟོན་པ་ནི་ལྕང་སྐྱའི་
ཨ་མའི་ངོས་འཛིན་དུ། སྣང་བ་ལིང་ལིང་འདི་རང་སོར་བཞག་
ནས། ། ཞེས་པ་ནས། ལང་ལང་ལིང་ལིང་འདི་ཡོད་སྐད་མི་འདུག།
གསུངས་ པ་ལྟར་ རེད་ ཅེས་ པ་ ནི་ འཐད་ པའི་ གནས་ མ་ མཆིས་ ཏེ།
ལུང་དེའི་ལིང་ལིང་ཞེས་པ་བུམ་པ་སོགས་ཀུན་རྫོབ་ཁོ་རང་ལ་མི་གོ་
བར་དེ་ཉིད་བདེན་པར་གྲུབ་པ་ལ་སྦྱོར་དགོས་པ་ལྕང་སྐྱ་རང་གིས་
བཞེད་པའི་ཕྱིར་ཏེ། དེ་ཉིད་ཀྱིས་མཛད་པའི་གྲུབ་ མཐའི་རྣམ་་་
བཞག་ཐུབ་བསྟན་ལྷུན་པོའི་མཛེས་རྒྱུན་དུ། ༡༩ ༥ན་ ༡༧ལིང་་་་
ལིང་བོ་དང་འཁྲུང་ཐེང་ངེ་ཞེས་པ་ཡང་དབུ་མ་བས་བདེན་གྲུབ་ལ་དེ་
འདྲའི་ཐ་སྙད་སྦྱར་ཞེས་གསུངས་ཡོད་བཞིན་དུ་ད་དུང་གཡག་སྣ་ཁུ་
ཚུར་གྱི་ཨུ་ཚུགས་བྱས་ནས་སྣ་ཁ་ནང་དུ་འཐེན་དོན་ཅི། བརྒྱ་ལ་དེ་
ལྟར་ མི་ འགྲེལ་ ན་ བུམ་ པ་ ཀ་ བ་ སོགས་ རང་ ལྡོག་ ནས་ བཀག་ སྟེ།
གཏན་ནས་མེད་པར་ཁས་ལེན་རྒྱུ་ཡིན་ནམ། ཡིན་ན་བདེན་ཉི་
མཁན་པོ་རང་ཉིད་ཀྱང་ནམ་མཁའི་མེ་ཏོག་གི་མཚུངས་ཟླར་སོང་བ་
ཁས་བླངས་འདུག་པས་ངེས་དོན་གྱིས་གཟི་བརྗིད་ཆེ། ཁ་གྲག་ནས་
- 151 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
གཏམ་འདི་འདྲ་སྨྲ་བཞིན་ཁོ་བོ་ནི་མེད་དོ་ཞེས་ཁས་ལེན་འཛིན་པ་ནི་
ངའི་ མ་ མོ་གཤམ་མོ་ཞེས་ པའི་ སྨྲ་བ་དང་ཇི་ ལྟར་ མི་མཚུངས་ སམ།
དེའི་ཕྱིར་ད་ནས་འཆི་ཁ་ཚུན་ཆད་དུ་ཁོ་བོ་མེད། དཀོན་མཆོག་
མེད། ལས་འབྲས་མེད། ལྟ་བ་མེད། ཁས་ལེན་མེད་སོགས་ཀྱི་
བརྟུལ་ཞུགས་མཛོད་དང་དབུ་མ་ལ་བག་ཆགས་ཐེབས་ངེས་སོ། །
མཐར་གཏུགས་ན། མེད་པའི་གང་ཟག་ཆེ་གེ་མོ་ཞིག་གིས་
ཡོད་པའི་མཐའ་བྲལ་སྟོང་པ་ཉིད་མངོན་སུམ་དུ་རྟོགས་པ་ནི་ཤིན་ཏུ་
ཡ་ཆའོ། ། འདི་དག་གི་འཁྲུལ་གཞི་ནི་འཕགས་པའི་མཉམ་བཞག་
གིས་ཀུན་རྫོབ་ཡུལ་དུ་མ་བྱས་པ་ལས་མེད་པར་གཟིགས་པ་མིན་པ་
འདི་ལ་ཐུག དེ་ནི་དཔེར་ན་མིག་གིས་གཟུགས་ཡུལ་དུ་བྱས་ནས་སྒྲ་
དང་དྲི་རོ་སོགས་ཡུལ་དུ་མ་བྱས་ཀྱང་དེ་དག་མེད་མི་དགོས་པ་ལྟ་
བུའོ། །
དེས་ན་དོན་དམ་མམ་དགག་བྱ་མ་སྦྱར་བའི་ལུང་ཉི་ཚེ་བ་་་
འགའ་རེར་བརྟེན་ནས་སྣ་འཐེན་ཏེ་ཁ་ནང་དུ་སླེབས་འདོད་པ་ནི་
ཉིད་ཀྱིས། ལུང་ཁོ་ན་ཞིག་ལ་སྐྱབས་མི་འཆའ་བར་ཆོས་མིག་རྡུལ་
དང་བྲལ་པའི་རྣམ་དཔྱོད་ཀྱིས་ ཐལ་འགྱུར་བའི་ལྟ་བའི་རང་རྐང་
བསླངས་པ་ནི་ངོ་མཚར་བས་ཀྱང་འདི་ངོ་མཚར་གསུངས་པ་ལྟར་རྗེས་
སུ་་ཡི་རངས་ཞུ་འོས་ཞེས་བསླབ་བྱ་འདི་རང་གི་གྲོས་འདེབས་སུ་རང་
གིས་གླེང་བར་ངོ་འཕྲོད་པར་བྱའོ། །དོན་གྱི་དབང་འདིར་གཟིགས་
ནས། པཎ་ཆེན་བི་མ་ལ་མི་ཏྲའི་ཤེར་སྙིང་རྒྱ་ཆེར་འགྲེལ་ལས། ཅི་
སྟེ་གཟུང་བ་དང་འཛིན་པ་དང༌། རྣམ་པར་བྲལ་བ་གཉིས་སུ་མེད་
- 152 -



བྱམས་བརྩེ་འོ་མའི་བསང་གཏོར། .
་་་་་་
་་་
པའི་ཡེ་ཤེས་དོན་དམ་པར་ཡོད་པར་ཁས་མི་ལེན་ན་ཇི་ལྟར་མེད་པར་
མི་འགྱུར་ཞེ་ན། མི་འགྱུར་ཏེ། ཀུན་རྫོབ་ཏུ་རྟེན་ཅིང་འབྲེལ་པར་
འབྱུང་བ་ཁས་ལེན་པའི་ཕྱིར་དང་། དོན་དམ་པར་ཡང་ཡོད་པ་
དང་མེད་པ་འདས་པར་ཡང་ཡོད་པའི་ཕྱིར་རོ། །
ཡོད་པ་ཉིད་ལས་ལྡོག་སྟེ་མེད་པ་ཉིད་དུ་འཛིན་པ་ནི་འདི་ལྟར་
མེད་པར་ལྟ་བ་ཆད་པའི་མཐའ་ཡིན་ཏེ། ཕ་མེད་དོ། ། མ་མེད་
དོ། ། འཇིག་རྟེན་ཕ་རོལ་མེད་དོ། ། ལེགས་པར་བྱས་པ་དང་ཉེས་
པར་བྱས་པའི་ལས་རྣམས་ཀྱི་འབྲས་བུ་རྣམ་པར་སྨིན་པ་མེད་དོ་ཞེས་
བྱ་བ་དང༌། བདེན་པ་དང་དཀོན་མཆོག་ལ་སོགས་སྐུར་པ་འདེབས་
པའི་མཚན་ཉིད་རྣམ་པ་དེ་ལྟ་བུའི་སྡིག་པ་ཅན་ཡིན་ན། ཤིན་ཏུ་
རྣམ་པར་དག་པའི་དབུ་མའི་ལུགས་ལ་ལྟ་སྐབས་ག་ལ་ཡོད་ཅེས་དང་།
རིན་ཆེན་ཕྲེང་བ་ལས། སྨིག་རྒྱུ་ལས་ནི་ཆུའོ་ཞེས། ། ཆུ་ཡི་བློ་ཡིས་
དེ་སོང་ནས། ། ཅི་སྟེ་ཆུ་དེ་མེད་དོ་ཞེས། ། འཛིན་པ་དེ་ནི་རྨོངས་
པ་ཉིད། ། ཅེས་དང༌། གང་ལ་མེད་པར་འདོད་པ་ལ། །བྱང་
ཆུབ་བརྟེན་ཕྱིར་སེམས་མེད་ཅིང་། ། ཁས་ལེན་མེད་དང་སྤྱོད་མེད་
དང༌། ། དེ་ལ་ཇི་ལྟར་མེད་པ་ཤེས། ། ཞེས་སོགས་ཀྱིས་ཉིད་ཀྱི་
སེམས་ལ་ལོག་རྟོག་གང་ཤར་གྱི་དོགས་པ་གནའ་སྔ་མོ་ཞིག་ནས་་་
བསུས་ཏེ་མཐའ་ཆོད་པར་བཅད་ནའང་དེ་དག་སྣང་མེད་དུ་བཞག་པ་
སྔོན་ལས་ཀྱིས་འཕངས་པའི་རྣམ་སྨིན་དུ་འཁུམས་སོ། །
་སྤྱིར་བུམ་པ་ལྟ་བུ་ལ་མཚོན་ན། རང་འཛིན་པའི་འཛིན་ཚུལ་
མི་འདྲ་བ་གསུམ་ཡོད་དེ། རང་གི་ངོ་བོས་ཡོད་པར་འཛིན་པ་དང༌།
- 153



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
དེར་མེད་པར་འཛིན་པ་དང༌། དེ་གཉིས་གང་གིས་ཀྱང་ཁྱད་པར་
དུ་མ་བྱས་པའི་འཛིན་པ་གསུམ་ཡོད་ལ། ལྟ་བ་སྐྱེས་པའི་གང་ཟག་
གི་རྒྱུད་ན་གསུམ་ག་ཡོད་ཀྱང་ལྟ་བ་མ་རྙེད་པའི་རྒྱུད་ལ་དང་བོ་དང་ཐ་
མ་གཉིས་ལས་མེད་པའི་ཁྱད་པར་རྣམས་ལེགས་པར་ཤེས་ན། རྟོག་
པས་འདིའོ་སྙམ་དུ་གང་བཟུང་ཐམས་ཅད་རིགས་པས་མི་འགོག་པ་
དང་། ལྟ་བ་རྒྱུད་ལ་མ་སྐྱེས་གོང་གི་བྱང་ཆུབ་སེམས་སྦྱོང་ལ་སོགས་
པ་ཀུན་རྫོབ་ཀྱི་རིག་པ་ཐམས་ཅད་བདེན་འཛིན་ནམ་མཚན་འཛིན་དུ་
འདུག་སྙམ་ནས། ལྟ་བ་རྒྱུད་ལ་སྐྱེས་པར་རློམ་པའི་འོག་ཏུ་སྤྱོད་
ཕྱོགས་ཀྱི་ཉམས་ལེན་ཐམས་ཅད་ལ་ཞེ་རྩིས་མེད་པའི་ལོག་ལྟ་རྣམས་
ལེགས་པར་ཁེགས་པར་འགྱུར་བར་རྗེ་རྒྱལ་བ་གཉིས་པས་གསུངས་
སོ། །
ཡང་བདེན་ཉིར། ཀླུ་དགོངས་ཀྱི་གཞི་ལམ་འབྲས་གསུམ་གྱི་
རྣམ་བཞག་དེ་ཚོའང་སངས་རྒྱས་ཀླུ་སྒྲུབ་ཟླ་གྲགས་སོགས་ལ་མ་གྲགས་
པ་སྔོན་ཆད་མ་བྱུང་བ་ཞིག་གསར་བཟོ་བྱས་མེད་ཅེས་བཤད་པ་རློམ་
ཚོད་དུ་དེ་ལྟར་ཡིན་ཀྱང་སོང་ཚོད་ལ་དེ་ལྟར་མ་ཡིན་པའི་ཕྱིར་ཏེ།
སྔོན་ཆད་ཀྱི་མཁས་ཆེན་གོ་ཤཱཀ་སྟག་གསུམ་དང་ཕྱིས་ཀྱི་མཁས་པ་མི་
ཕམ་སོགས་ཀྱི་ལྟ་ནོར་གྱི་རྗེས་ཟློས་ཁོ་ན་ཡིན་པའི་ཕྱིར། ཁྱོད་ཀྱིས།
མ་གྲགས་པ་སྔོན་ཆད་མ་བྱུང་བ་ཞེས་བྲིས་པའི་ཚིག་གི་སྡེབ་སྦྱོར་ནི་
བྱིས་པའི་རྡོལ་གཏམ་སྟེ། མ་གྲགས་པ་མ་བྱུང་བ་དེ་གྲགས་པ་ལ་གོ་
བའི་ ཕྱིར་ ཏེ། མ་ ཡིན་ པ་ མ་ ཡིན་ པ་དེ་ ཡིན་ པ་ ཡིན་ པའི་ ཕྱིར།
དེས་ན་བརྗོད་འདོད་དེ་མིན་ཡང་ཚིག་གི་ཟིན་སོར་ཀླུ་སྒྲུབ་ཟླ་གྲགས་
= 154 -



བྱམས་བརྩེ་འོ་མའི་བསང་གཏོར།
ལ་མ་གྲགས་པ་ཞིག་གསར་བཟོ་བྱས་པར་སོང་ཡོད་པས་མ་སྟེས་སོ། །
ཡང་ཁྱོད་ཀྱིས། དྲན་དབང་མཆོག་གི་རྩོམ་པའི་ཡོན་ཏན་ངོ་
སོར་ཁྱེར་ནས་ཀླུ་དགོངས་སྒྲ་ཚད་བརྡ་རྙིང་སོགས་ཀྱིས་བཅིངས་པ་སླ་
མོ་ཞིག་དཀའ་མོར་བཏང་པའི་བཤད་པ་རྣམ་བཅད་ལ་བཀག་ སྟེ།
གཞུང་དེ་སྒྲ་ཚད་སོགས་ཀྱིས་མ་བཅིངས་པ་ཡིན་པར་ཡོངས་གཅོད་ལ་
ཁས་ལེན་པ་ཤིན་ཏུ་མི་འཐད་དེ། བསྟན་བཅོས་ཡིན་ན་མིང་ཚིག་
ཡི་གེའི་ཚོགས་ཀྱིས་མ་གྲུབ་ པར་ རྩོམ་ཚུལ་ཡོད་པར་ ཐལ་ བ་དང༌།
ཚད་མའམ་གཏན་ཚིགས་རིག་པས་མ་བརྒྱན་པའི་རིགས་པའི་བསྟན་
བཅོས་ཡོད་པར་ཐལ་བ་དང་། ཀླུ་དགོངས་དབུ་མའི་ལྟ་བ་རིགས་
པའི་རྣམ་གྲངས་དུ་མས་སྒྲུབ་པར་བྱེད་པའི་ལེགས་བཤད་མ་ཡིན་པར་
ཐལ་པའི་ཕྱིར། ད་དུང་ཉིད་ཀྱི་ལོག་རྟོག་ལ་ཚད་མས་བཅིངས་པའི་
བསྟན་བཅོས་ལ་ངེས་ཅན་དུ། དེར་ཐལ། དེའི་ཕྱིར་སོགས་ཐལ་
ཕྲེང་ཡོད་དགོས་པ་ཞིག་ ཏུ་འདོད་ པར་འདུག་ སྟེ། དེ་ལྟ་ན་སྡེ་་་
བདུན་མདོ་དང་བཅས་པ་ན་དེ་ལྟར་ཡོད་པར་ཐལ། དེ་དག་རིགས་
པའི་བསྟན་བཅོས་ཀྱི་རྒྱལ་བོ་དང་ཚད་མ་ཤ་སྟག་གིས་བཅིངས་པའི་
དྲི་མེད་གསུང་རབ་ཡིན་པའི་ཕྱིར། གཞུང་དེ་དག་ཀློག་མྱོང་བ་ཙམ་
ཞིག་གིས་ཀྱང་ཤེས་སོ། །
དེས་ན་རིགས་པའི་དབང་ཕྱུག་ཕྱོགས་གླང་གྲགས་པ་དང་་་་
གངས་ལྗོངས་ཚད་མའི་ཤིང་རྟ་ཆེན་པོ་དཔལ་ཕྱུ་བ་ཆོས་ཀྱི་སེང་གེ་
ཡབ་སྲས་བརྒྱུད་པར་བཅས་པའི་མ་སྨད་བཤུལ་ལམ་ལ་ཐལ་སྦྱོར་ཡི་
རང་དང་བཅས་ཏེ་འཇུག་ཅི་ཐུབ་ཏུ་སྨོན་པ་ལས་དོན་མེད་ཀྱི་ཟུར་ཟ་
- 155 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
ཕྲ་མོ་ཙམ་བྱས་ནའང་ཆོས་སྤོང་དང་གྱོང་གུན་ལས་དགེ་མཚན་ཅི་
ཡང་མེད་པར་སེམས་སོ། །
རིགས་པའི་ལམ་ལ་ཅུང་ཟད་སྤོབས་པ་འདིས། །
ཉ་ཉུང་སྨྲ་བར་ཞེ་གཅོད་འབེབ་ནུས་ཀྱང༌། ། ་
དགེ་སྦྱོང་ལས་ལ་འཚེ་བ་མི་མཛའ་བས། །
སྙིང་གི་མཆིད་དུ་འཇམ་མཉེན་ངག་ཏུ་བརྩམས། །
ཞེས་བྱ་བ་ནི་རེ་ཞིག་ངལ་གསོ་བའི་སྐབས་ཀྱི་ཀུན་སློང་མཚོན་པའི་
ཚིགས་སུ་བཅད་པའོ། །
གསོབ་བཤད་བདེན་ཉི་ལས། ནམ་རྒྱུན་རང་རེའི་རྒྱུད་ཀྱི་
ངའོ་ སྙམ་ པའི་བློ་འདི་ བདེན་ འཛིན་ མིན་ པས་ བཀག་ མི་ ཆོག་ ན།
ངར་འཛིན་ལྷན་སྐྱེས་དྲུངས་ནས་འབྱིན་པའི་བདག་མེད་རྟོགས་པའི་
ཤེས་རབ་དེ་འགོག་རྒྱུ་ཨེ་ཡིན་ཞེས་བཤད་པ་ཡང་ཤེས་པ་རང་བཞིན་
དུ་མི་གནས་པའི་གཏམ་སྟེ། རང་རེའི་རྒྱུད་ཀྱི་ངའོ་སྙམ་པའི་བློ་
འདི་བདེན་འཛིན་མ་ཡིན་པའི་ཕྱིར་ཏེ། དེ་རྟོག་པ་ལོག་ཤེས་མ་
ཡིན་པའི་ཕྱིར། དེ་རྟོག་པ་དོན་མཐུན་ཡིན་པའི་ཕྱིར། ང་གང་
ཟག་གོ ། ང་ནང་བའོ། ། ང་གྲྭ་བཙུན་ནོ། ། ང་མིའོ་སྙམ་པ་
ཐམས་ཅད་བདེན་འཛིན་མ་ཡིན་པའི་ཕྱིར། །
གཞན་ཡང་ངའོ་སྙམ་པའི་བློ་བདེན་འཛིན་ཡིན་པར་དཔལ་
ལྡན་ཟླ་བས་མི་བཞེད་པའི་ཕྱིར། དེ་ཉིད་ཀྱིས་མཛད་པའི་དབུ་མ་
བཞི་བརྒྱ་བའི་འགྲེལ་བ་ལས། དེ་ལ་བདག་ཅེས་བྱ་བ་ནི་གང་ཞིག་
དངོས་པོ་རྣམས་ཀྱི་གཞན་ལ་རག་མ་ལས་པའི་ངོ་བོ་རང་བཞིན་མེད་
- 156 --



བྱམས་བརྩེ་འོ་མའི་བསང་གཏོར།
པ་ནི་བདག་མེད་དང་ངོ་བོ་རང་བཞིན་གྱིས་གྲུབ་པར་འཛིན་པ་ནི་
བདག་འཛིན་དང་བདེན་འཛིན་ཡིན་པ་སོགས་ལེགས་བཤད་ ཤེར་
སྣང་དུ་ཀུ་ཤའི་རྩེ་ལྟར་ཞིབ་ཏུ་བཀྲལ་ཡོད་ནའང་ལེགས་བཤད་ལེགས་
བཤད་དུ་གོ་རེ་སྐན། རང་ཉིད་ཀྱི་འདོད་ཚུལ་ལ་བསྒྲིག་མི་ཐུབ་ཚེ་
ཐལ་འགྱུར་སྨྲ་བའི་རྒྱལ་བོ་ཟླ་བའི་ལུང་རྣམས་ཀྱང་གཡས་འཇོག་
གཡོན་འཇོག་བྱས་ཏེ་གླེང་ཙམ་ཡང་མི་བྱེད་པ་ངོ་མཚར་པའི་གནས་
ཡིན་ལ། དེའི་ཕྱིར་ངར་འཛིན་ལྷན་སྐྱེས་ཀྱི་ཞེན་ཡུལ་འགོག་པ་ལ་
དེ་དང་འཛིན་སྟངས་འགལ་བའི་བདག་མེད་རྟོགས་པའི་ཤེས་རབ་སྐྱེ་
དགོས་པ་ནི་ཡོངས་སུ་གྲགས་པ་སྟེ། དེས་ན་རང་རེའི་རྒྱུད་ཀྱི་ངའོ་
སྙམ་པའི་བློ་བདེན་འཛིན་དུ་འདོད་པ་ནི་རྣམ་པར་འཁྱམས་པའོ། །
ད་དུང་ཉིད་ཀྱི་གཞུང་ ཁུངས་ མར། བུམ་པ་བཞག་ནས་བུམ་པ་
བདེན་གྲུབ་བྱ་བ་ཞིག་ཟུར་དུ་འགོག་རྒྱུ་ག་ལ་ཡོད། ཅེས་པ་ལྟར་ན་
དེ་འདྲའི་ ཤེས་རབ་ཀྱང་འགོག་དགོས་ཏེ། དེ་འཛིན་པ་བདེན་
འཛིན་ཡིན་པའི་ཕྱིར། འཁོར་གསུམ།། འདི་ལ་རྒྱལ་མཆོག་ལྔ་
བའི་ཞལ་གྱི་བདུད་རྩིར། ་ འཇམ་དཔལ་དབྱངས་ཀྱིས་རྗེ་བླ་མ་ལ་
སྣང་ཕྱོགས་ལ་གཙིགས་སུ་བྱེད་དགོས་པར་གསུངས་པ་ཡང་མ་འོངས་
པ་ན་གནད་འདི་འདྲ་མ་གོ་བའི་གདུལ་བྱ་རྣམས་ཆད་ལྟར་ལྷུང་གིས་
དོགས་པ་ལ་དགོངས་ལ། ལམ་རིམ་ཆེ་ཆུང་དང་རྩ་འཇུག་གི་ཊིཀ་
ཆེན་རྣམས་སུ་སྣང་ཕྱོགས་ཀྱི་སྒྲུབ་ཚུལ་མང་བས། སྨྲ་བའི་སེང་གེ་
སྟག་ཚང་ལོ་ཙཱ་བས། མ་དག་འཁྲུལ་བའི་སྣང་བ་ཚད་གྲུབ་ཏུ། །
རིགས་པ་དུ་མས་དཔྱད་ནས་ཁས་ལེན་པ། ། ཞེས་གསུངས་པ་ཡང་
- 157 བབས་ལ



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
འཁྲུལ་གཞི་འདི་འདྲ་ལས་བྱུང་བར་སྣང་ངོ་། ། ཞེས་པ་ཡང་དེ་ཁོ་ན་
ཉིད་དོ། །
སོ་དཀར་ན་ཆུང་རིག་པའི་དཔལ་ལ་ཆགས། །
ཡོན་ཏན་མེ་ཏོག་བྱམས་བརྩེའི་བཅུད་ཀྱིས་ཁེངས། །
ངེས་དོན་མཁས་རྣམས་ཚང་ཚིང་ནགས་ལས་ཐར། །
མཐའ་དག་ཕན་ཚུན་ནང་གཤིན་དྲོད་དུ་འབར། །
ཅེས་བྱ་བ་ནི་ཐ་སྙད་ཁས་ལེན་པའི་མཐར་ཐུག་དོན་གཉིས་སྨོན་པའི་
ཚིགས་སུ་བཅད་པའོ། །
ཡང་བདེན་ཉིར། སྟོན་པས་ང་དེའི་ཚེ་དེ་དང་དེར་གྱུར་ཏོ་
གསུངས་པ་ནི་ལྡེམ་དགོངས་ཡིན་ལ་དྲང་དོན་གཞན་གྱི་ངོར་གསུངས་
པ་ཙམ་ཡིན། རང་ངོའི་ཁས་ལེན་མིན། ངེས་པའི་དོན་དུ་ན་ཐར་
མདོ་ལས། ཕྱོགས་བཞིར་གོམ་པ་བདུན་ཡང་མ་བོར་ཞེས་པ་ནས་
བཟང་མོ་དང་མ་རྩེན་གསུངས་པ་ལྟར་རེད་ཅེས་བཤད་པ་བསམ་པར་
རིགས་ཏེ། ང་དེའི་ཚེ་ཡང་དག་པར་རྫོགས་པའི་སངས་རྒྱས་རྣམ་
གཟིགས་སུ་གྱུར་ཏོ་གསུངས་པ་ནི་དགོངས་ལྡེམ་དགོངས་གཉིས་ཀྱི་
མཉམ་པ་ཉིད་ལ་དགོངས་པ་སྟེ་ཆོས་ཀྱི་དེ་དང་མཉམ་པའོ། ། སུ་
ཞིག་མཉམ་ན། མདོ་ཚིག་གསུང་པ་པོ་སྟོན་པའོ། །ཞེས་འཆད་ལ།
དགོངས་ལྡེམ་དགོངས་གཉིས་དྲང་དོན་གྱི་མདོ་གཅིག་ལ་འཇོག་ཚུལ་
ཐ་དད་པས་བཞག་པ་ཞིག་ཡིན་མོད། འོན་ཀྱང་ཆོས་ཀྱི་སྐུ་དེ་དང་
མཉམ་ཞེས་པའི་ལུང་དོན་འཇོག་པ་ལས་མཉམ་པ་པོ་ང་དེ་མེད་པར་
ཇི་ལྟར་ཁས་ལེན་ཏེ། ཁྱད་གཞི་མེད་པའི་ཁྱད་ཆོས་ལྟར་འགྱུར་བའི་
– 158



བྱམས་བརྩེ་འོ་མའི་བསང་གཏོར།།
-
-
-
ཕྱིར། །
ཉིད་ཀྱི་ཞེ་ཕུགས་ལ་སྟོནཔའི་གསུང་རབ་ཀྱི་ཕྱེད་ཀ་ཟིན་པའི་
དྲང་དོན་གྱི་མདོ་ཐམས་ཅད་ཐར་འདོད་སྐྱེ་བོ་ལ་མི་མཁོ་བའི་ཚིག་
རྐྱང་དུ་ཁས་ལེན་དོགས་ཆེ་བས། དོན་གྱི་དབང་འདིར་གཟིགས་
ནས་རང་ཅག་གི་རྗེ་བླ་མ་ཙོང་ཁ་པ་ཆེན་པོས་བྱང་ཆུབ་ལམ་གྱི་རིམ་
པའི་ཆེ་བ་བཞིའི་སྐབས་སུ་ལུང་རིགས་བརྒྱ་ཕྲག་གིས་རྒྱལ་བའི་གསུང་
རབ་ཀྱི་ཆ་ཤས་ཙམ་ཡང་འདོར་སྤུས་མེད་པར་འཚང་རྒྱ་བའི་ཆ་རྐྱེན་
དུ་བཀའ་སྩལ་པ་དང་། དྲན་དབང་ལགས་ཀྱི་ཐུགས་དམ་ཉག་་
གཅིག་ལེགས་བཤད་སྙིང་པོ་ཆུང་བ་ལས་ཀྱང༌། ཁྱོད་ཀྱིས་ཇི་སྙེད་
བཀའ་སྩལ་པ། ། རྟེན་འབྲེལ་ཉིད་ལས་བརྩམས་ཏེ་འཇུག ། དེ་
ཡང་མྱ་ངན་འདའ་ཕྱིར་ཏེ། །ཞི་འགྱུར་མིན་མཛད་ཁྱོད་ལ་མེད། །
ཅེས་གསུངས་པའི་ཕྱིར། ཐར་མདོ་ངེས་དོན་དུ་འདོད་ན་ཐར་མདོ་
རང་ལས། བྱང་ཆུབ་སེམས་དཔའ་ཡང་ཆོས་བཞི་དང་ལྡན་ན་་་་
ཚོགས་མང་པོ་ཀུན་དང་མཐུན་པར་འགྱུར་རོ། ། བཞི་གང་ཞེ་ན།
བདག་ཆོས་སྒྲུབ་ན་ཡང་ཁྱད་པར་ཐོབ་པར་མི་སྒྲུབ་པ་དང༌། ལེ་ལོ་
མེད་ པར་ རྟག་ ཏུ་ བཀུར་ སྟི་ དང༌ གུས་ པས་ སེམས་ བསྐྱེད་ པ་ དང༌།
ཆོས་ཀྱི་ཕན་པ་འབའ་ཞིག་ཚོལ་གྱི་བདག་མི་སྤྱོམ་པ་དང༌། གཞན་
ལ་དགེ་བའི་ཆོས་བསྟན་ཀྱང་རྙེད་པ་དང་བཀུར་སྟི་དང༌། གྲགས་
པ་མི་ཚོལ་བ་དང་བཞིའོ། ། ཞེས་ཆོས་སྒྲུབ་པ་པོའི་བདག་སོགས་
བདག་གི་སྒྲ་ཇི་འདྲ་འདུག དེ་དག་ནི་དྲང་དོན་ཡིན་ཟེར་རམ་ཅི།
རང་གི་ལོག་རྟོག་ལ་མི་འགྲིགས་ན་དྲང་དོན་དང་། འགྲིག་སྙམ་ཚེ་
- 159 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
ངེས་དོན་དུ་ཐག་གཅོད་པ་ནི་ཤིང་རྟ་ཆེན་པོ་རྣམ་གཉིས་ལ་མ་ཤར་
བའི་སྔོན་མེད་ཀྱི་ཤིང་རྟའི་སྲོལ་འབྱེད་དོ། ། ལུང་འདྲ་ཆོག་ཆོག་
འདི་འདྲས་ཡིད་ཚིམས་ནས་འདི་དང་འདི་ལྟ་བུའི་ལས་ལ་ངལ་བ་ནི་
ངལ་བ་ཙམ་དུ་ཟད་དོ། ། །
མཚམས་འདིར་ཐ་སྙད་ཚད་གྲུབ་མི་འདོད་པའི་འགོག་བྱེད་ཀྱི་
ལན་ལ་ལྟར་སྣང་བྱིས་པའི་ཟློས་གར་ཞིག་འཁྲབ་སྣང་བར། ཡང་
ལན་གྱི་སྟངས་ཀའི་ཚུལ་དུ་ཚིགས་སུ་བཅད་པ་འགའ་སྨྲ་ན་འདི་ལྟར།
གངས་རི་དཀར་སྣང་ཐུན་མོང་ཡུལ་ལ་གྲུབ། །
གངས་རི་སྔོན་སྣང་དབང་བོ་བསླད་པའི་ཡུལ། །
ཆོས་ཀྱི་དབྱིངས་ན་རང་བཞིན་གྱིས་དག་ཀྱང་། །
ཐུན་མོང་ཡུལ་འདི་ཐ་སྙད་ཚད་མས་གྲུབ། །
ལྗོན་ཤིང་འགྲོར་སྣང་མིག་ཤེས་འཁྲུལ་པ་སྟེ། །
ལྗོན་ཤིང་སྡོད་སྣང་ཐ་སྙད་ཚད་མས་གྲུབ། །
གཉིས་ཀ་མཉམ་གཞག་ངོ་ལ་མ་གྲུབ་ཀྱང་། ། ་་
ཇི་སྙེད་གཟིགས་པའི་ངོར་གྲུབ་འགལ་བ་མེད། །
ཐར་པ་མེད་པར་སྨྲ་བའི་རྒྱང་འཕེན་དང་། །
ཐར་པ་ཡོད་པར་སྨྲ་པའི་ནང་པ་གཉིས། །
དོན་དམ་དབྱིངས་ན་ཡོད་མེད་ལས་འདས་ཀྱང༌།
ཀུན་རྫོབ་སྣང་ངོར་བྱ་བྱེད་འཐད་པ་མད། །
- 160 ཁས་



བྱམས་བརྩེ་འོ་མའི་བསང་གཏོར།
གཙོ་བོ་ཡོད་པར་འདོད་པའི་ཕྱི་པ་དང༌། །་་
གཙོ་བོ་མེད་པར་སྨྲ་པའི་ནང་བ་གཉིས། །
དོན་དམ་དབྱིངས་ན་ཡོད་མེད་ལས་འདས་ཀྱང༌། །
ཀུན་རྫོབ་སྣང་ངོར་བྱ་བྱེད་འཐད་པ་མད། །
བདེན་འཛིན་ཁྱད་པར་རིགས་པས་འབྱེད་པ་འདིས། །
ཐ་སྙད་ཚད་གྲུབ་མི་འཇོག་རང་དབང་བྲལ། །
བདེན་རྫུན་ཁྱད་པར་རིགས་པས་མ་ཕྱེད་ན། །
རྣམ་བཞག་ཐམས་ཅད་འཆོལ་བར་མི་འགྱུར་རམ། །།
ཐ་སྙད་ཚད་མ་རང་བློར་མི་བདེ་ན། ། ་
དོན་དམ་ཚད་མ་རང་བློར་ཇི་ལྟར་བདེ། །
གཅིག་ཤོས་བདེན་ན་གཅིག་ཤོས་རྫུན་པ་འདིས། །
ཐ་སྙད་ཚད་མ་བློ་ལ་ཅིས་མི་བདེ། །
རང་སྐྱོན་རི་ལས་ལྕི་པའི་དོན་སྨྲ་དང༌། །
གཞན་སྐྱོན་དྲུངས་ནས་འབྱིན་པའི་དབུ་མ་གཉིས། །
གཅིག་ལས་གཅིག་རྒྱལ་ངེས་ཅན་གྱུར་པ་འདིས། །
ཐ་སྙད་ཚད་གྲུབ་མི་འཇོག་བློ་མ་བདེ། །
– 161 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
ཆོས་བདག་ཡོད་པར་སྨྲ་བའི་དོན་སྨྲ་དང༌། །
ཆོས་བདག་མེད་པར་སྨྲ་བའི་རྣམ་རིག་གཉིས། །
ཐོགས་མེད་དགོངས་པར་ཁྱད་པར་ཆེ་བ་འདིས། །
བདེན་རྫུན་དབྱེ་བ་ཐ་སྙད་ཚད་མས་གྲུབ། །
ལམ་དང་ལམ་མིན་གང་ཡིན་དབྱེ་བ་དང༌། །
བདེན་དང་རྫུན་པའི་རྣམ་པར་བཞག་པ་གཉིས། །
རྩ་བ་ཡས་ལ་གཏུགས་ན་སངས་རྒྱས་ཡིན། །
ཐ་སྙད་ཚད་གྲུབ་མི་འཇོག་བློ་མ་བདེ། །
ཐ་སྙད་ཚད་མས་གྲུབ་པ་མེད་གྱུར་ན། །
དོན་སྨྲ་གཉིས་ཀྱིས་གཞི་ཡི་རྩོད་པ་དང༌། །
དབུ་སེམས་གཉིས་ཀྱིས་ཕྱི་དོན་ཡོད་མེད་གཉིས། །
རྩོད་དོན་མེད་པས་ཅི་ཞིག་བརྩད་པ་ལགས། །
ཕྱི་དོན་མེད་པར་སྨྲ་བའི་སེམས་ཙམ་དང༌། །
ཕྱི་དོན་ཡོད་པར་སྨྲ་བའི་ཐལ་འགྱུར་གཉིས། །
དོན་དམ་དབྱིངས་ན་བདེན་པར་མེད་ན་ཡང༌། །
ཀླུ་སྒྲུབ་དགོངས་པར་མཆོག་དམན་ཤིན་ཏུ་ཆེ། །
སྔ་རབས་པ་དང་དགེ་ལྡན་ལྟ་བ་གཉིས། །
ཁམས 162 -



བྱམས་བརྩེ་འོ་མའི་བསང་གཏོར། །
མཆོག་དམན་ཁྱད་པར་རྒྱལ་བའི་སྤྱོད་ཡུལ་ན། །
སྔ་རབས་བདེན་དང་དགེ་ལྡན་རྫུན་པའི་ཚིག །
སྨྲ་འདི་རང་ཉིད་སངས་རྒྱས་ཡིན་ནོ་ལོ། །
དོན་དམ་ཡོད་མེད་ལས་འདས་ཡེ་ཤེས་དང༌། །
ཐ་སྙད་ཚད་མས་གྲུབ་པའི་རིགས་ཤེས་གཉིས། །
ཡོད་མེད་གང་རུང་ཡིན་པ་དགེ་ལྡན་ལུགས། །
ཡོད་མེད་གང་ཡང་མིན་པ་ཉག་ལྕང་ལུགས། །
ཚངས་པས་འཇིག་རྟེན་བྱས་པ་གཏི་མུག་དང་། །
འཇིག་རྟེན་ལས་ལས་སྐྱེས་པ་བདེན་ཡིན་ཚེ། །
ཆོས་དབྱིངས་ཡེ་ཤེས་ངོ་ན་མ་གྲུབ་ཀྱང་། །
རིགས་ཤེས་ཐ་སྙད་ཚད་མའི་ངོ་བོར་གྲུབ། །
ཤེས་རབ་སྣང་བ་རྫུན་པའི་ཉི་མ་གཉིས། ། །
བདེན་རྫུན་ཁྱད་པར་གཟུར་གནས་མཁས་པ་ཡིས། །
འབྱེད་འདིས་ཐ་སྙད་ཚད་མས་གྲུབ་པ་དེ། །
དཔལ་ལྡན་ཐལ་འགྱུར་རིང་ལུགས་ཡིན་པའི་རྟགས། །
རི་བོང་རྭ་འཛིན་ལོག་ཤེས་ཡིན་པ་དང༌། །
རི་བོང་རྭ་མེད་དོན་མཐུན་ཚད་མས་གྲུབ། ། །
- 163 པ་ཡས་



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས། །
ཅིག་ཤོས་བདེན་ན་ཅིག་ཤོས་རྫུན་མཐོང་ནས། །
ཐ་སྙད་ཚད་གྲུབ་མི་འཇོག་རང་དབང་ཅི། །
ཐག་པ་ཁྲ་བོར་བྲང་འགྲོ་ལ་མཐོང་བ། །
ཡུལ་ཅན་སྐྱོན་ལས་ཡུལ་གྱི་སྡོད་ལུགས་མིན། །
དེས་ན་རིགས་པའི་གཏད་སོ་འཚོལ་དགོས་ཀྱི། །
འཁྲུལ་བློར་ཅི་ཡང་སྣང་བ་མ་ཡིན་ནམ། །
དགེ་བའི་འབྲས་བུར་བདེ་བ་འབྱུང་བ་དང༌། །
མི་དགེ་འབྲས་བུར་སྡུག་བསྔལ་འབྱུང་པ་ནི། །
ཐུབ་པའི་ལུང་ལས་གསུངས་པ་མི་བསླུ་འདིས། །
ཐ་སྙད་ཚད་གྲུབ་མི་འཇོག་ཐབས་གཞན་ཅི། །
ལས་འབྲས་ཕྲ་བ་ཐུབ་པ་ཉག་གཅིག་གིས། །
མཁྱེན་དེ་སྟོབས་བཅུ་མངའ་བའི་ཁྱད་ཆོས་ཡིན། །
དེས་ན་ལས་འབྲས་མེད་དང་ཁས་ལེན་མེད། །
སྨྲ་བའི་རྫུན་གྱི་ཨི་ཁུང་ཅིས་མི་བརྡོལ། ། །
འཁོར་འདས་ཆོས་ཀུན་ཚད་མས་མ་གྲུབ་ན། །
དོན་དམ་དཔྱོད་བྱེད་དབུ་མའི་ལྟ་དགོངས་ཀྱང༌། །
ཀུན་རྫོབ་བདེན་པར་སུ་ལའང་བསྙོན་མེད་པས། །
164 -



བྱམས་བརྩེ་འོ་མའི་བསང་གཏོར།
་
ཐ་སྙད་ཚད་གྲུབ་མིང་ལ་ཁྲེལ་ཙམ་ཉིད། །
དྲི་མེད་ལུང་གི་བསྟན་དོན་ལ་འཁྲིལ་ནས། །
སྤང་བླང་རྣམ་དབྱེ་ཝིཀས་པས་ཕྱེད་མིན་ན། །
མཁས་པས་ཅི་བྱ་གཞུང་མང་སྦྱངས་པས་ཅི། །
དེ་ཡིས་བཤད་དང་སྒྲུབ་པའང་ཅི་ཞིག་ཡིན། །
ལོག་རྟོག་སྒྲོ་སྐུར་རིགས་པས་མི་འགོག་ཅིང་། །
ཀུན་ཤེས་གོ་འཕང་རིགས་པས་མི་འགྲུབ་ན། །
རྟོགས་ཀྱང་དོན་ཅི་འཁྲུལ་ཡང་གནོད་པ་གང་། །
མི་ཚེ་དེས་འཛད་འབྲས་བུ་སྟོང་ཟད་ཉིད། །
ཐ་སྙད་ཚད་མས་གྲུབ་པ་མི་འདོད་ན། །
དོན་དམ་ཚད་མས་གྲུབ་པ་ཇི་ལྟར་འདོད། །
དོན་དམ་འཇལ་བྱེད་ཚད་མ་རང་ཉིད་ནི། །
ཐ་སྙད་ཚད་མས་གྲུབ་པ་མ་ཡིན་ནམ། །
དོན་དམ་འཇལ་བྱེད་ཐ་སྙད་གྲུབ་མིན་ན། །
དོན་དམ་མཛེས་མའི་ངོ་མཚར་བཞིན་རས་ལ། །
མོ་གཤམ་བུ་ཞིག་འདྲེན་བྱེད་གཡོ་བ་དང་། །
མཚུངས་ན་ཚད་གྲུབ་མི་འདོད་རང་དབང་ཅི། །
165 གལ



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
མེད་པ་ཞིག་གིས་ཡོད་པ་ཐག་ཆོད་ན། །
རི་བོང་རྭ་ཡིས་ཁྱེད་ལྟོ་ཅིས་མི་དྲལ། ། །
མེད་པའི་ཚད་མས་སྟོང་ཉིད་ཐག་ཆོད་ན། །
ཡོད་པའི་ཚད་མས་ཐག་ཆོད་ཐེ་ཚོམ་ཅི། །
ཞེས་བྱ་བ་ནི་ཚིགས་སུ་བཅད་པའི་འགྲོས་སུ་བཀོད་པའོ། །
བདེན་ཉི་རྒྱབ་རྟེན་དང་བཅས་པས་ངའོ་སྙམ་ པའི་བློ་ངར་་་
འཛིན་དུ་འདོད་པ་ནི། པཎ་ཆེན་ཤཱཀ་མཆོག་གིས། ང་དང་ང་
ཡིར་ཞེན་པའི་རྣམ་པ་ཅན། ། ཐོག་མེད་དུས་ནས་འཁྲུངས་པའི་
རྨོངས་ཆེན་འདི། ། ཉེས་པའི་རྩ་བ་མིན་པར་སྒྲོག་བྱེད་ཅིང༌། །
བརྟེན་ནས་བཏགས་པའི་བདག་ཙམ་བདེན་ནོ་ཞེས། ། གྲུབ་མཐའ་
བཏགས་ པའི་ཉེས་པའི་ཆ་ཙམ་ཞིག ། ཆགས་ སོགས་ཉེས་པའི་
འབྱུང་ཁུངས་ཡིན་པར་སྨྲ། ། དེ་སྐད་འདི་ནི་སྲིད་དང་ཞི་བ་ཡི། །
གནད་ རྣམས་གཞན་དུ་བཅོས་པའི་གསང་ཚིག་ཡིན། ། ཞེས་པ་
སོགས་བསྐྱར་ཟློས་བྱས་པའི་སྙུང་གཞིར་གསལ།
དེ་ལ་རིགས་པས་ཅུང་ཙམ་དཔྱད་ན། ངའོ་སྙམ་དུ་འཛིན་
པའི་བློ་ཆོས་ཅན། ངར་འཛིན་ཏམ་བདེན་འཛིན་མ་ཡིན་པར་ཐལ།
སངས་རྒྱས་འཕགས་པའི་ཐུགས་རྒྱུད་ན་ངའོ་སྙམ་པའི་བློ་ཡོད་པའི་
ཕྱིར། ཁྱབ་སྟེ། སངས་རྒྱས་འཕགས་པའི་རྒྱུད་ན་བདེན་འཛིན་
མེད་པའི་ཕྱིར། རྟགས་སླ། རྩ་བའི་རྟགས་གྲུབ་སྟེ། མི་་་་་་
འཇིགས་པ་བཞི་དམ་བཅའ་ཚུལ་གྱི་སྐབས་སུ། ང་ནི་སངས་རྒྱས་
- 166
-



བྱམས་བརྩེ་འོ་མའི་བསང་གཏོར།
ཞེས་བདག་ཉིད་ཞལ་གྱིས་འཆེས་པ་དང་། ཞེས་སངས་རྒྱས་ཀྱིས་ངོ་
ནི་སངས་རྒྱས་སོ་ཞེས་དམ་བཅའ་བ་ལ་ཆོས་མཐུན་གྱི་རྒོལ་བ་མེད་
པའི་ ཕྱིར། གཞན་ དུ་ ན། སངས་ རྒྱས་ ཀྱི་ ང༌ གཞི་ མ་ གྲུབ་ ན།
སངས་རྒྱས་ཀྱིས་དེ་ལྟར་དམ་བཅས་པ་དམ་བཅའ་ཡང་དག་མ་ཡིན་
པར་འགྱུར་པའི་ཕྱིར་རོ། ། ་
མི་འཇིགས་པ་བཞི་སོགས་དམ་བཅའ་ཚུལ་འདི་དག་གདུལ་བྱ་
རྗེས་སུ་གཟུང་བའི་ཕྱིར་དུ་གསུངས་པའི་དྲང་དོན་དགོངས་པ་ཅན་མ་
ཡིན་པའི་སྒྲ་ཇི་བཞིན་པ་ཡིན་པའི་ཕྱིར། གཞན་ཡང་། སངས་
རྒྱས་འཕགས་པའི་རྒྱུད་ན་ངའོ་སྙམ་པའི་བློ་ཡོད་པར་སངས་རྒྱས་རང་
ཉིད་ཀྱིས་བཀའ་སྩལ་པའི་ཕྱིར་ཏེ། སྡོམ་པ་གསུམ་བསྟན་པའི་མདོ་
ལས་འཇིག་རྟེན་ང་དང་ལྷན་ཅིག་རྩོད་ཀྱི་ང་ནི་འཇིག་རྟེན་དང་ལྷན་
ཅིག་མི་རྩོད་དེ། འཇིག་རྟེན་ན་གང་ཡོད་པར་འདོད་པ་དེ་ནི་ང་
ཡང་ཡོད་པར་འདོད་དོ། ། གང་འཇིག་རྟེན་ན་མེད་པར་འདོད་པ་
དེ་ང་ཡང་མེད་པར་འདོད་དོ། ། ཞེས་གསུངས་པའི་ཕྱིར། ལུང་
འདི་དག་སྒྲ་ཇི་བཞིན་པ་མ་ཡིན་པའི་དྲང་དོན་དུ་འདོད་ནའང་མི་
འཐད་དེ། དེ་དག་དྲང་དོན་གྱི་མདོ་ཡིན་ན་དཔལ་ལྡན་ཟླ་བའི་
ཀུན་རྫོབ་འཇོག་ཚུལ་གྱི་རྒྱབ་རྟེན་དུ་དྲངས་པ་མི་རིགས་པར་ཐལ་
པའི་ཕྱིར། །
གཞན་ཡང་། སངས་འཕགས་ཀྱི་རྒྱུད་ན་ངའོ་སྙམ་པའི་བློ་
ཡོད་དེ། འཇུག་པ་ལས། མྱ་ངན་འདས་སྔོན་སྐད་ཅིག་དག་ལ་
ནི། ། སྐྱེ་འཇིག་བྱེད་པོ་མེད་པས་དེ་འབྲས་མེད། ། ཅེས་པའི་རང་
-- 167



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
འགྲེལ་དུ། ང་དེའི་ཚེ་དེའི་དུས་ན་རྒྱལ་བོ་ང་ལས་ནུ་ཞེས་བྱ་བར་
གྱུར་ཏོ། ། ཞེས་ པའི་མདོ་དྲངས་ནས། རང་སྡེ་དངོས་སྨྲ་བས།
བདག་ངོ་བོ་ཉིད་ཀྱིས་སྐྱེ་འཇིག་བྱེད་པར་འདོད་པ་བཀག་པའི་ཕྱིར། །
གཞན་ཡང་སྔགས་ལུགས་ལའང་ངའོ་སྙམ་པའི་བློ་དགག་བྱར་
བྱེད་མི་རིགས་པའི་ཕྱིར་ཏེ། གསང་སྔགས་ཀྱི་ལམ་སྒོམ་ཚེ། ཤུ་ནྱ་
ཏའི་སྔགས་དོན་སེམས་པ་ན། ཆོས་སྐུ་ལ་ང་རྒྱལ་འཇོག་དགོས་པར་
བཤད་པའི་ཕྱིར། འདི་ལ་ཀླུ་དགོངས་ཀྱིས། རྟེན་འབྲེལ་བསྟོད་
པ་ལ་ཟུར་ཟ་བའི་སྐབས། རང་ཉིད་རྡོ་རྗེ་སེམས་དཔའི་ང་རྒྱལ་
བྱེད་པ་དང་། ཆོས་ཐམས་ཅད་ཀྱི་རྣམ་པ་དག་པའི་རང་བཞིན་
ངའོ་སྙམ་དུ་ང་རྒྱལ་བྱེད་པའི་ལམ་འདིས་ཀྱང་བདག་ཏུ་ལྟ་བ་ཇེ་
བརྟན་དུ་བཏང་བ་མ་གཏོགས་འོས་ཅི་ཡོད་ཅེས་བཤད་པ་ཡང་རང་
ཉིད་ཀྱིས་ངའོ་སྙམ་པའི་བློ་བདེན་འཛིན་དུ་བཤད་པ་དེའི་སུན་འབྱིན་
དུ་གྱུར་པས་འདི་འདྲའི་སྔ་ཕྱི་འགལ་བའང་མི་ཉུང་བར་སྣང་། དེ་
ལ་བརྟན་པའི་འཁོར་ལོ་མིའི་རྣམ་པར་རོལ་པ་རྗེ་བཙུན་ཆོས་ཀྱི་རྒྱལ་
མཚན་དཔལ་བཟང་བོས། ཐོག་མེད་དུས་ནས་འཁྲུངས་པའི་་་་་་
བདེན་འཛིན་འདི། ། ཉེས་པའི་རྩ་པ་མིན་པར་སྒྲོག་བྱེད་ཅིང་། །
བདེན་འཛིན་མིན་པའི་ངའོ་སྙམ་པའི་བློ། ། ཆགས་སོགས་ཉེས་པའི་
འབྱུང་ཁུངས་ཡིན་པར་སྨྲ། ། དེ་སྐད་སྨྲ་འདི་ཀླུ་སྒྲུབ་གཞུང་ལུགས་
ཀྱི། ། གནད་རྣམས་གཞན་དུ་བཅོས་པའི་བདུད་ཚིག་ཡིན། ། དེ་
ཕྱིར་ཐར་འདོད་རྣམས་ཀྱི་སྐྲག་པའི་གནས། ། ཞེས་འདོན་པ་བསྒྱུར་
པའི་བཀའ་དྲིན་ཡང་ཤེས་པར་བྱའོ། ། རྣམ་པ་གཅིག་ཏུ་ན་ཚད་
- 168 -



བྱམས་བརྩེ་འོ་མའི་བསང་གཏོར།
གྲུབ་མི་འདོད་ཚུལ་གྱི་སྒྲུབ་བྱེད་ཕལ་ཆེར་ངེད་ཅག་གིས་ཀྱང་འདོད་
པར་བྱས་ན་དམ་བཅའ་ལ་མི་གནོད་ཅིང་། ཚད་གྲུབ་འཇོག་་
དགོས་ཚུལ་གྱི་རིགས་པ་དག་ཀྱང་མཐར་གཏུགས་ན་ཁྱེད་ཅག་གིས་མི་
འདོད་པ་མེད་སྙམ་སྟེ། ཁྱེད་ ཅག་གིས་ཚད་མ་ལ་ཆོས་ཀྱི་གནས་
ལུགས་རྗེན་པར་རིག་པ་ཞིག་ངོས་གཟུང་འདུག་པ་དང་། ཕྱོགས་
གཞན་པས་ཚད་མ་ལ་ཆོས་དེའི་རང་ལྡོག་ལ་མི་བསླུ་བ་ནས་འཇོག་
པས་སོ། ། །
ཡང་། སྤྱིར་རང་ཅག་ཐུན་མོང་ནས་དབུ་མ་ཐལ་འགྱུར་བའི་
བཞེད་ལུགས་ཁས་ལེན་དགོས་པ་གཞིར་བྱས། འཇིག་རྟེན་ན་རང་
ཉིད་ལྟོགས་ནས་ཟས་འཚོལ་པ་དང་། སྐོམ་ན་ཆུ་བཙལ་པ། ན་
བར་སྨན་བསྟེན་པའི་རྩོལ་པ་ཐམས་ཅད་རང་རྒྱུད་ཀྱི་ཐ་སྙད་ཚད་མ་
མི་བསླུ་བས་དྲངས་པ་ ཤ་སྟག་ཡིན་ལ། ཐ་སྙད་ཚད་མས་ཅི་ཡང་
ཐག་མི་ཆོད་པར་འདོད་ན་ཁྱོད་ཀྱིས་ཐལ་འགྱུར་བའི་ལུགས་ལ་ ཐ་
སྙད་ཚད་གྲུབ་མི་འདོད་པར་རང་བློ་ཅི་ཞིག་གིས་ཐག་བཅད་པ་ཡིན།
མཛུབ་མོ་ནང་དུ་ཁུག་དཔྲལ་གཉེར་ཐོད་དུ་སྡུས། རང་གིས་གང་
བསམ་གང་བཤད་དེ་དག་ཚད་མ་ཡིན་དགོས་ཚེ་ཐ་སྙད་ཚད་གྲུབ་མི་
འདོད་པའི་དམ་བཅའ་བརྟན་པོ་རང་ཞིག་ཏུ་སོང་ཨེ་ཡོད། འདིར་
ཁྱེག་ཅག་གི་བློ་ལ་ཐ་སྙད་ཚད་གྲུབ་མ་བདེ་པའི་རྒྱུ་མཚན་གཙོ་བོ་ནི་
དགག་བྱ་ཁྱབ་ཆེའི་ཕྱོགས་འཛིན་ལོ་ཙཱ་བ་ པྲཛྙཱའི་ མཚན་ ཅན་ གྱིས།
རང་ཚུགས་མི་ཐུབ་ན་ཚད་གྲུབ་འགལ་ཏེ།། ཚད་གྲུབ་ཀྱི་དོན་ནི་
བསླུ་མེད་དང༌། བསླུ་མེད་ཀྱི་དོན་ནི་ཚུགས་ཐུབ་ལས་མ་འདས་
— 169 —



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
པའི་ཕྱིར་རོ། ། གསུངས་པ་ལ་བརྟེན་པས་ཡིན་ལ། རྗེའི་རྗེས་
འཇུག་རྣམས་ཀྱིས། དོན་དམ་རྟེན་འབྱུང་ཚུགས་ཐུབ་གྲུབ་ཆེས་
འགལ། ། ཞེས་པ་ལྟར་དེ་བཞིན་མི་འདོད་པའི་གནད་ཀྱིས་སོ། །
ཡང་བུམ་པ་ལ་སོགས་པ་བརྟེན་ནས་བྱུང་བའི་སྒྱུ་མའམ་ཀུན་རྫོབ་ཀྱི་
ཆོས་འདི་དག་འཕགས་པའི་ཡེ་ཤེས་ཀྱི་གཟིགས་པའི་ཡུལ་དེ་དོན་དམ་
པར་གྱུར་ལ། དེས་ཆོས་དེ་དག་གི་གཤིས་ལུགས་ལ་རྩད་གཅོད་པ་
ནི་དཔེར་ན། བུམ་པའི་རང་ལྡོག་མ་ཡིན་པའི་གཤིས་ལུགས་ཇི་འདྲ་
ཡིན་དཔྱད་པའོ། །
མིག་རྣ་སོགས་ཀྱི་བློ་མངོན་སུམ་པ་རྣམས་ཀྱིས་ གཟུགས་སྒྲ་་་
སོགས་ཀྱི་རང་ལྡོག་ཙམ་ལས་ཆོས་དེ་དག་གི་གཤིས་ལུགས་ལ་གཏན་
མི་དཔྱོད་པས་རང་ཡུལ་སྒྱུ་མ་ཀུན་རྫོབ་ཙམ་ལ་ཚད་མར་གྱུར་ན་དེ་ལ་
སྣང་ཆུང་བྱེད་དོན་ཅི། འཇིག་རྟེན་ནའང་མི་ཆེ་གེ་མོ་དེ་ངོ་ཤེས་པ་
དང་དེའི་རང་གཤིས་ཚུལ་ལུགས་སོགས་ཤེས་པ་ལྟ་བུས་མཚོན་ནས།
ཅིག་ཤོས་བདེན་ན་ཅིག་ཤོས་རྫུན་དགོས་པའི་ཁྱབ་པ་ནི་ཚངས་པས་
ཀྱང་སྒྲུབ་མི་ནུས་སོ། །དེས་ན། སྣང་བ་ཙམ་དང་ངེས་པའི་གཤིས་
ལུགས་གཉིས། །རང་རང་ས་ན་བདེན་པའི་སྟོབས་རྫོགས་པས། །
ཐ་སྙད་ཚད་གྲུབ་མི་འཇོག་རང་དབང་ཅི། ། བློ་མ་བདེ་བ་ལོག་པའི་
བློ་ཡི་སྐྱོན། ། ཞེས་གསུངས་པ་ཡིན་པའི་ཕྱིར། །
ཡང་ རྗེས་ དཔག་ཚད་ མ་ མངོན་ སུམ་ བློ་ ལས་ སྐྱེས་ པ་ དང་།
མངོན་སུམ་གྱི་བདེན་རྫུན་རྗེས་དཔག་གིས་འབྱེད་པར་བཤད་པ་ཡང་
དཔྱད་དེ། ཚད་མའི་གཞུང་ན། ལ་ལ་དུ་བ་ཡོད་པར་མཐོང་བའི་
ཨ- 170 -



བྱམས་བརྩེ་འོ་མའི་བསང་གཏོར།
མིག་གི་དབང་བོའི་ཤེས་པ་མངོན་སུམ་ནི་དུ་ལྡན་གྱི་ལ་དེར་མེ་ཡོད་
པར་རྟོགས་པའི་རྗེས་དཔག་གི་སྐྱེད་བྱེད་ཡིན་ཡང་སྤྱིར་རྗེས་དཔག་
ཚད་མ་དེ་མངོན་སུམ་གྱི་བློ་ལས་སྐྱེས་པ་མི་འཐད་པའི་ཕྱིར། རང་
གི་རྟེན་དུ་གྱུར་པའི་རྟགས་ཀྱི་ཚུལ་གསུམ་དྲན་པའི་དྲན་ཤེས་ལས་
སྐྱེས་པ་ཡིན་པའི་ཕྱིར། འདིར་ཕ་ཡི་དཔང་བོ་བུ་ཡིས་བྱས་ཞེས་
པའི་མངོན་སུམ་དེའི་བདེན་རྫུན་གྱི་དཔང་བོ་དེའི་བུ་རྗེས་དཔག་གིས་
མི་བྱེད་དེ། རྗེས་དཔག་དེའི་ཞེན་ཡུལ་ནི་རང་རྒྱུའི་མངོན་སུམ་དེ་
ཡིན་པའི་གནས་མེད་པའི་ཕྱིར། དེས་ན་མངོན་སུམ་དེའི་བདེན་
རྫུན་རང་གི་གཉེན་ཚན་ཙམ་ཡང་མ་ཡིན་པའི་བློ་གང་ཡང་རུང་བ་
ཞིག་གིས་ཐག་བཅད་པ་ཁོ་ནའོ། ། མ་བརྟགས་ཉམས་དགའི་ངོར་
འགྲིག་འགྲིག་འབྱོར་འབྱོར་ལྟ་བུར་སྣང་བས་སྤུན་ཟླ་ཁྱོད་འདྲ་ཐུགས་
ཁག་མི་འདུག་གོ ། དཔྱད་པ་འདིས་ཕྱོགས་སྔས་གང་བཤད་ཐམས་
ཅད་ཚིག་བདེ་ཅོག་ཅོག་ཙམ་ལས་ལུང་རིགས་ཀྱི་སྲོལ་ག་ལས་དཔག་
ཚད་བརྒྱ་ཕྲག་གིས་རིང་བ་མཐོང་ངོ༌། ། འདི་དག་ནི་བྱམས་བརྩེ་འོ་
མའི་རླབས་ཕྲེང་ སྤུན་ཟླའི་ལོངས་སྤྱོད་ལ་ ཕངས་མེད་དུ་འཕྱོ་བའི་
སྟངས་ཀ་ཡིན་ཡང་། ལས་ཀྱིས་ནོངས་པའི་གང་ཟག་ལ། ། སྨན་
བྱིན་པའང་དུག་ཏུ་འགྱུར། ། ཞེས་པར་འགྱུར་བའི་དོགས་པ་ཆེ།
བདེན་ཉིར། གསུང་རབ་ཀུན་ལ་མ་ གྲགས་པའི་རང་ངོའི་
ཁས་ལེན་གཞན་ངོའི་ཁས་ལེན་སོགས་ཡ་ག་སྒྲོག་པ་ནི་རང་འཛུལ་
སའི་གནས་མ་རྙེད་པར་འགྲམ་རྩ་ ཟགས་པའི་ཁང་རུལ་ལ་སྐྱབས་
འཆའ་བ་ཡིན་ལ། ཆོས་དེའི་རང་བཞིན་ཡིན་ན་ཆོས་དེ་ཡིན་དགོས་
– 171 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
པ་ནི་ཧ་ཅང་ཐལ་ལ། སངས་རྒྱས་ཐམས་ ཅད་ཀྱི་ཆོས་གཅིག་མ་
སྟོང་ཉིད་སྙིང་རྗེ་དབྱེར་མེད་བྱང་ཆུབ་ཀྱི་སེམས་རིན་པོ་ཆེའི་ངོ་བོར་
སྐྱབས་སུ་འགྲོ་བ་ལས། གཟུགས་སྒྲ་དྲི་རོ་རེག་བྱའི་ཡུལ་ཞིག་འཛིན་
གྱི་མེད། ཅེས་བཤད་པ་ནི་བྱམས་ཆོས་སོགས་ཕར་ཕྱིན་གྱི་གཞུང་ལ་
འདྲིས་ཆེ་བས་མན་ངག་ སྟེ། སྐུ་གཉིས་ སྐུ་ གསུམ་སྐུ་བཞི་སྐུ་ལྔ་་་
སོགས་ན་གཟུགས་སྒྲ་ཅི་རིགས་པར་གྱུར་པ་ཞིག་གཏན་ནས་མེད་དམ།
སངས་རྒྱས་ཀྱི་མཁྱེན་བརྩེ་ནུས་གསུམ། གསུང་དབྱངས་ཡན་ལག་
དྲུག་ཅུའམ་དྲུག་ཅུ་རྩ་བཞི་སོགས་སྐྱབས་འགྲོའི་ཡུལ་མིན་ན་ནང་པའི་
གྲལ་ན་ངེས་དོན་གྱིས་བརྗིད་ཅིང་བརླིང་ངོ༌། ། ་
ཡང་སྣང་རྩེ་ཤག་ནས་མ་ཉེས་པའི་ལྕག་ཚན་གཞུས་པ་ནི་རང་
རེའི་རླབས་ཆེན་ལོ་རྒྱུས་ཀྱི་ཤེལ་གོང་ལ་ཇི་འདྲའི་སྐྱོན་མཚང་གི་དྲི་མ་
ཆེན་ པོ་ ཞིག་ ཏུ་ གྱུར་ ན་ བདག་ ཅག་ གི་ དཔལ་ ལྡན་ བླ་ མ་ ལྟ་ ཅི།
བདག་ཅག་བློའི་ཤེད་མ་ཕྱེ་བ་དག་གིས་ཀྱང་ཕངས་སེམས་ཆེན་མོས་
བྲང་བརྡུང་བ་ལས་རྗེས་སུ་ཡི་རངས་ནི་རྨི་ལམ་དུའང་འབྱུང་དོགས་
བྲལ་ལོ། །
དེས་ན་ལེགས་བཤད་ཤེར་སྣང་དུ་དེ་ལྟར་གསུངས་པ་ཟླ་མེད་
རིག་པའི་དཔའ་བོ་མཆོག་གི་སྐུ་ཚེའི་མཇུག་ལ་དབང་པོ་གསེར་གྱི་
བུམ་པར་ཆག་སྐྱོན་བཏང་སོང་བ་དངོས་སུ་གཟིགས་བྱུང་བས་ཐུགས་
ཐག་པ་ནས་ ཤས་མི་བཟོད་པའི་གཏམ་དུ་བྱས་པ་ལས་དགོངས་པ་
གཞན་ཅི་ཡང་མ་མཆིས་སོ། ། བོད་རང་གི་ལོ་རྒྱུས་ལ་ཕྱིར་འདང་
ཞིག་བརྒྱབ་ན། ངེས་དོན་མཁས་པ་ཕལ་མོ་ཆེ་ལ་རང་མིའི་ ཕྲག་
— 172 -



བྱམས་བརྩེ་འོ་མའི་བསང་གཏོར།།
དོག་དང་མི་ཁ། ངན་གཡོ་སོགས་སྒྲོ་སྐུར་གྱི་འཕྲང་ལམ་དུ་མནར་
གཅོད་མ་བྱུང་བ་མི་དམིགས་པ་འདི་རྒུད་པའི་སྒོ་གཅིག་ཏུ་ངེས་པ་
མྱོང་བས་ཤེས།
སངས་རྒྱས་དང་སེམས་ཅན་དགོངས་པ་གཅིག་དང་དབྱངས་
གཅིག་ཡིན་དགོས་པའི་ཐལ་བ་ནི་སབ་སོབ་ཀྱི་བཤད་པ་སྟེ། སྤྱིར་
གཞི་མེད་ཅིག་ལ་དགོངས་གཅིག་དབྱངས་གཅིག་དཔྱད་དུ་མེད་ལ།
གཞི་གཅིག་ལ་མཚོན་ན་དེ་གཉིས་དགོངས་གཅིག་དབྱངས་གཅིག་
ཡིན་པ་ཡོད་དེ། སངས་རྒྱས་དང་ མི་ ཕམ། སངས་རྒྱས་དང་
མཁས་དབང༌། སངས་རྒྱས་དང་ངག་ཆོས་རྣམས་ཡིན། སངས་
རྒྱས་ཀྱིས་ཆོས་འཁོར་གསུམ་དང་། རྒྱུད་སྡེ་བཞི་གསུངས་པ་སོགས་
ཀྱིས་སངས་རྒྱས་དང་སེམས་ཅན་གཉིས་བར་ན་ཆོས་ཅན་མཐུན་སྣང་
བ་མེད་ཚུལ་སོགས་བཤད་པ་ནི་དོན་མེད་ཀྱི་སེམས་ཁྲལ་ཏེ། ཆོས་
ཅན་མཐུན་སྣང་མེད་ཚུལ་ནི། རང་རྒྱུད་པ་མན་ཆད་ཀྱི་ལུགས་ལ་
ཆོས་དེ་ལ་ཚད་མར་སོང་ན་ཆོས་དེའི་རང་མཚན་ལ་མ་འཁྲུལ་པ་ཞིག་
ངེས་པར་དགོས་པར་བཞེད་ལ། ཐལ་འགྱུར་པའི་ལུགས་ལ་ཆོས་དེ་
ལ་འཁྲུལ་པ་དང༌། ཆོས་དེ་ལ་ཚད་མར་སོང་བ་མི་འགལ་བའི་ཕྱིར།
ཆོས་ཅན་མཐུན་སྣང་གི་དོན། བསྡུས་ཏེ་བཤད་ན། དངོས་པོར་
སྨྲ་ བའི་ ལུགས་ ལ་ སྒྲ་ མ་ འཁྲུལ་ བའི་ ཚད་ མའི་ རྙེད་ དོན་ ཡིན་ ལ།
ཐལ་འགྱུར་པའི་ལུགས་ལ་སྒྲ་འཁྲུལ་པའི་ཚད་མའི་རྙེད་དོན་ཡིན་གྱི།
མ་འཁྲུལ་པའི་ཚད་མའི་རྙེད་དོན་ལ་མི་འཇོག་པའི་རྒྱུ་མཚན་གྱིས་
དང་། ཡང༌། ཆོས་ཅན་མྱུ་གུ་ལྟ་བུ་སྔ་རྒོལ་ཕྱི་རྒོལ་གཉིས་ཀའི་
ཡཁས 173 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
ལུགས་ལ་ཚད་མས་གྲུབ་པ་ཙམ་གྱིས་མི་ཆོག་པར་ཆོས་ཅན་དེ་ཚད་
མས་གྲུབ་ཚུལ་མཐུན་པ་ཞིག་དགོས་པའི་ཕྱིར། དེར་ཐལ། རང་
རྒྱུད་པ་མན་ཆད་ཀྱི་ལུགས་ལ་ཆོས་ཅན་མྱུ་གུ་འཇལ་བའི་ཚད་མ་དེ།
མྱུ་གུའི་སྡོད་ལུགས་ལ་མ་འཁྲུལ་བར་འདོད། ཐལ་འགྱུར་པས་དེ་
འདྲའི་ཚད་མ་དེ་མྱུ་གུའི་སྡོད་ལུགས་ལ་འཁྲུལ་ཡང་དེ་ལ་ཚད་མར་
སོང་བར་འདོད་པའི་རྒྱུ་མཚན་གྱིས་རྒོལ་པ་དེ་གཉིས་ལ་ཆོས་ ཅན་
མཐུན་སྣང་བ་མེད་ཅེས་བཤད་པའི་ཕྱིར།
ཤེར་སྣང་ལས་གསུངས་པའི་གནག་རྫི་མོ་ནི་རཱ་མ་ཎའི་རྟོགས་
བརྗོད་དྲི་ཟའི་བུ་མོའི་རྒྱུད་མངས་ལས། གནག་རྫི་རང་གི་གཡས་
ཞར་མར། ། ཞེས་པ་བཞིན་བླུན་པོ་ཅི་ཡང་མི་ཤེས་པ་ལ་གོ་དགོས་པ་
ཡང་མ་ཤེས་པ་སྐྱོ་ལ། ཡང་ཁྱོད་ལྟར་གནག་རྫི་བུ་མོ་དེ་དབུ་མའི་ལྟ་
བ་རྙེད་པ་ཞིག་ཡིན་ཚེ་དཔལ་རིགས་པའི་དབང་ཕྱུག་ཕྱོགས་གླང་ཡབ་
སྲས་ཀྱི་རྩོད་ཡ་ལ་བཀོད་འདྲ་ཆགས་པོ་ཞིག་མིན་འདུག་པར་སེམས།
སྔགས་ཀྱི་དམ་རྫས་བདུད་རྩི་ལྔའི་ནང་གི་དྲི་ཆེན་དྲི་ཆུ་དང་བཤང་
གཅི་གཉིས་དོན་གཅིག་མིང་གི་རྣམ་གྲངས་རེད། ཅེས་ལབ་བཞིན་
རྒྱ་བོད་ཀྱི་མཁས་གྲུབ་མང་པོ་ཞིག་གིས་སངས་རྒྱས་ལ་བཤང་གཅི་
ཕུལ་བའི་ལོ་ རྒྱུས་མེད་ཅེས་དང༌། བླ་མེད་ན་དྲི་ཆེན་རྣམ་ སྣང་།
དྲི་ཆུ་དོན་གྲུབ་སོགས་བདུད་རྩི་ལྔའི་རང་བཞིན་དུ་ཡིན་པ་ལ་ཡིན་
པར་བལྟ་བས་ ཤ་ལྔ་བདུད་རྩི་ལྔ་སངས་རྒྱས་ལ་བླ་མེད་མཆོག་གི་་
མཆོད་པར་འགྲོ་བ་ཡིན་ཟེར་པ་ནི་རང་ཚིག་སྔ་ཕྱི་འགལ་བའི་བཟི་
གཏམ་དུ་འདུག་པས་དངོས་གནས་འདྲ་ཆགས་པོ་དང་གྲུབ་པ་ཐོབ་
ས 174 ཁམས་



བྱམས་བརྩེ་འོ་མའི་བསང་གཏོར།
རྟགས་སུ་ཁྱོད་ཉིད་ཆེ། གྲུབ་ཆེན་ལཱུ་ཨུ་བས་ཉའི་རྒྱུ་ལྟོ་ལ་ལོངས་
སྤྱོད་པ་ནི་འཁོར་འདས་རང་བཞིན་མཉམ་ཉིད་དུ་གཟིགས་ཏེ་གསོལ་
བ་ཡིན་པས་ཟག་བཅས་ཀྱི་རོར་མྱངས་པར་གཏན་མི་བཞེད་པས་སྐྱུག་
ལོག་ཀིན་མི་གཙང་པ་ལ་ལོངས་སྤྱོད་པར་ཁས་ལེན་དགོས་པར་འགྱུར་
ཞེས་པ་རིགས་པའི་འཕུལ་མཚམས་ལས་སེམས་ཁྲལ་ཅི་ཡང་བྱས་མི་
སྣང༌། །
ཡང་བདེན་པའི་ཉི་མ་ལས། འགྲེལ་བཤད་ཚིག་གསལ་གྱི།
རིགས་པ་དང་ལུང་གིས་རབ་ཏུ་བསྟན་པར་རང་གི་འདོད་པ་གྲུབ་པ་
ནི། དེ་ལས་ཕར་ཡང་འགྲོ་བ་མེད་པས་ན་མཐའོ་ཞེས་དྲངས་ནས།
འདི་ཡིན་འདི་མིན་མེད་པའི་བསམ་མེད་བྱིས་པས་དེར་བྱོས་ཟེར་པའི་
ལུང་གི་རྗེས་སུ་འབྲངས་ནས་གཅིན་སྐྱག་མལ་དུ་མི་འདོར་པར་གསང་
སྤྱོད་ཁར་རྒྱུགས་འགྲོ་ན་གྲུབ་མཐས་བསྒྱུར་པའི་བློ་ ཅན་དེ་མི་སུ་་་
འཇོག་ཅེས་ཚིག་ཐག་བཅད་དེ་བཤད་པ་ནི་ཞིབ་ཏུ་མ་བརྟགས་པའི་
གཏམ་སྟེ། དེ་འདྲའི་བྱིས་པ་དང་ཕ་མ་སོགས་ནང་པ་ཞིག་ཡིན་པ་
གཞིར་བྱས། དེ་དག་ཆོས་ཅན། གྲུབ་མཐའ་བཞི་གའི་གང་རུང་
དུ་ཞུགས་པར་ ཐལ། ནང་པ་སངས་རྒྱས་ པ་གང་ཞིག གྲུབ་་་
མཐའ་སྨྲ་བ་ཡིན་པའི་ཕྱིར། རྟགས་དང་པོ་སླ། གཉིས་པ་གྲུབ་སྟེ།
མི་ཡིན་པའི་ཕྱིར། རྟགས་ཁྱབ་ ཁས། འདོད་ན། གཞི་ལམ་
འབྲས་གསུམ་གྱི་རྣམ་བཞག་བློ་ངོར་ངེས་པར་ཐལ་ལོ། ། རྩ་བར་མ་
ཁྱབ་ཟེར་ན། སངས་རྒྱས་པ་ལ་བཞི་བ་དང་། ། ལྔ་བ་ཐུབ་པའི་
དགོངས་པ་མིན། ། ཞེས་རྡོ་རྗེ་སྙིང་འགྲེལ་རྡོག་ཐོ་གཅིག་གིས་བརྫི་
– 175 —



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
རྒྱུ་ཡིན་ནམ། ཡང་གྲུབ་མཐའ་སྨྲ་བར་འཇོག་བྱེད་ཀྱི་རྒྱབ་རྟེན་ཉག་
ཙམ་ཡང་མེད་ལ། ནང་པ་གཞིར་བྱས་ཀྱི་རྒན་རྒོན་མ་ཎི་པ་རྣམས་
རིགས་པ་ལྟ་ཅི། ལུང་གིས་རབ་ཏུ་བསྟན་པར་རང་གི་འདོད་པ་
གྲུབ་པ་མེད་པའི་ཕྱིར། ལུང་ཞེས་པ་ནི་ནང་པ་གཞིར་བྱས་པ་ལ་
མངོན་པ་མཛོད་ལས། སྟོན་པའི་དམ་ཆོས་རྣམ་གཉིས་ཏེ། ། ལུང་
དང་རྟོགས་པའི་བདག་ཉིད་དོ། ། ཞེས་པའི་རྩ་འགྲེལ་ན་བཀའ་སྡེ་
སྣོད་དགོངས་འགྲེལ་སོགས་དང༌། ཚིག་གསལ་ལས། དབང་པོ་
ལས་འདས་པའི་དོན་མངོན་སུམ་དུ་རིག་ཅིང་ཡིད་ཆེས་པར་གྱུར་པ་
དག་གི་ཚིག་གང་ཡིན་པ་དེ་ནི་ལུང་ངོ༌། ། ཞེས་གསུངས་པས་རྗོད་
བྱེད་ཀྱི་སྒྲ་ཡིན་ཚད་ལུང་དུ་འཇོག་པ་ནི་རང་ཉིད་ཕྱི་ནང་གང་གི་གྲལ་
ན་ཡོད་མ་གཟིགས་པའི་བཤད་པའོ། །
ཡང་ཀླུ་དགོངས་ལས། གཞན་གྱིས་བསླབས་ནས་ཤེས་པ་་
ཐམས་ ཅད་ གྲུབ་ མཐས་ རྒྱུད་ བསླད་ ནས་ བྱུང་ བ་ ཡིན་ ཟེར་ བ་ ལ།
ཤེར་སྣང་གིས། བྱེའུས་རང་གི་བྱ་ཕྲུག་ལ་ཟ་ཚུལ་འཕུར་ཚུལ་སོགས་
བསླབས་ནས་ཤེས་པ་མཐོང་བ་ལ་དེ་དག་ཀྱང་གྲུབ་མཐའ་སྨྲ་བར་
འགྱུར་ཞེས་སུན་འབྱིན་འཕངས་པར། བདེན་ཉིས། སུས་གོ་་་
རྩད་གཅོད་པ་ནི་དགོད་བྲོ་སྟེ། སྤྱིར་གཅིག་གིས་གཅིག་ལ་བརྡ་སྤྲོད་
པའམ་ སློབ་པའི་ཚུལ་ལ། བཤད་ནས་སློབ་ཚུལ་དང༌། རྣམ་་་
འགྱུར་གྱིས་སློབ་ཚུལ་སོགས་ཡོད་པ་སྨྲོས་མ་དགོས་ལ། བསེ་རུ་ལྟ་
བུའི་རང་རྒྱལ་གྱིས་སྒྲ་མེད་ལུས་ཀྱི་རྣམ་འགྱུར་གྱིས་ཆོས་སྟོན་པར་
མཛད་པ་ཡང་གོ་ཐོས་བྱུང་མིན་ཆ་མ་འཚལ་བས་རང་ཉིད་ངོ་མཚར་
– 176 --



བྱམས་བརྩེ་འོ་མའི་བསང་གཏོར།
པའི་གནས་སོ། །
ཡང་བདེན་ཉིར། རྗེ་བླ་མས་འབེན་གསར་བཙུགས་མིན་མ་
ཚོར་ཡང་། སངས་རྒྱས་ཀྱི་གསུང་གང་ན། འགོག་འོས་པ་དེ་མ་
བཀག་པར་འབེན་གསར་པ་ཞིག་ལ་མདའ་འཕངས་འདུག ཅེས་
ཟེར་པ་ལ་དཔྱད་དེ། རྗེ་བླ་མས་འབེན་གསར་བཙུགས་མ་ཚོར་ཞེས་
བཤད་པ་ནི་བྱི་ལས་རྟུག་འགེབ་ཀྱི་སྨྲ་བ་ཡིན་ཚུལ་གོང་དུ་ཡང་ཡང་
བསྒྲུབས་ཟིན་ལ། སངས་རྒྱས་ཀྱི་གསུང་གང་ན།. འགོག་འོས་པ་
བདེན་གྲུབ་བམ་ཚུགས་ཐུབ་དེ་མ་བཀག་པར་ཐ་སྙད་དུ་ཚད་མས་
གྲུབ་པ་གང་ན་བཀག་འདུག་སྟེ། མི་འདུག་གོ་ཞེས་བསྒྱུར་ན་ལན་
ཅི་ཡོད། དེས་ན་ཤེར་སྣང་གི་ལུང་རིགས་ཐམས་ཅད་གཏན་ཚིགས་
ཡང་དག་ཏུ་འཁུམས་སོ། ། །
རྨ་འབྲི་མཛེས་མ་ངོ་ཚས་གནོང་སྟེ་འབྲོ། །
སྐར་ཚོགས་གནས་ནས་མ་ཚུགས་ཀྲོག་ཀྲོག་བྱེད། །
ཉི་ཟླ་སྤྲིན་དཀར་ཕག་ཏུ་ཁྲེལ་དགོད་ཀྱིས། །
ཚུལ་འཆོས་སྒྱུ་མའི་གྲོང་ལ་ཅི་ཡང་འཁྲུང་། །
ཞེས་བྱ་བ་ནི་གཅེས་ཤིང་ཕངས་པའི་རང་སྡེའི་ངང་ཚུལ་ལ་སེམས་པ་
འཕྲང་སྟེ་སྨྲེང་བའི་ཚིགས་སུ་བཅད་པའོ། ། །
ཡང་བདེན་ཉི་ལས། ཀླུ་སྒྲུབ་ལུང་བསྟན་པའི་ རྒྱུད་དོན་་་་་
ལེགས་བཤད་ཤེར་སྣང་གིས་ལེགས་པར་བཀྲལ་བ་ལ་ལུང་རིགས་ཀྱི་
གནོད་བྱེད་ཅི་ཡང་གཏུགས་ཏེ་ཕྱོགས་ལྷུང་ལིང་ ཏོག་གིས་ མི་་་་་་
བསྒྲིབས་ནས། ངེས་དོན་གྱི་མདོ་ཡིན་པས་སྒྲ་ཇི་བཞིན་དུ་གོ་བ་
177 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
ལས་ཤིང་ལ་རྡོ་ཡི་ལྷན་པ་བཏབ་ནས་འགྲེལ་ག་ལ་རུང་ཞེས་བཤད་པ་
ནི་སྨོད་ཚིག་ཙམ་སྟེ། ངེས་དོན་གྱི་མདོ་ཡིན་ན་ལུགས་འདིར་སྒྲ་ཇི་
བཞིན་ ཡིན་ པས་ ཁྱབ་ པར་ ཁས་ ལེན་ ན། ཡུམ་ མདོ་ ལས།
གཟུགས་ནས་རྣམ་མཁྱེན་གྱི་བར་གྱི་ཆོས་ཐམས་ཅད་མེད་དོ་ཞེས་པ་
འདི་སྒྲ་ཟིན་བཞིན་ཡིན་དགོས་ལ། དེ་ལྟར་ན་བཅོམ་ལྡན་འདས་
ཉིད་ཀྱིས། རང་བཞིན་གྱིས་མ་སྐྱེས་པ་ལ་དགོངས་ནས་ངས་ཆོས་
ཐམས་ཅད་མ་སྐྱེས་པའོ། ། ཞེས་རང་ཉིད་ཀྱི་དགོངས་པ་རང་གིས་
བླངས་ནས་ཅི་ལ་གསུངས་ཞེས་བཀའ་སྩལ་པ་ནི་བཟློག་ཏུ་མེད་པའི་
ཐལ་འགྱུར་རོ། ། གཟུ་བོས་ཅི་ནས་ཀྱང་དཔྱད་པར་རིགས་སོ། །
རང་གཞུང་ནའང༌། ཆོས་ཉིད་སྤྲོས་བྲལ་རྣམ་པར་དག་པའི་བློ། །
དངོས་པོའི་གནས་ལུགས་སྟོན་རྣམས་ངེས་དོན་ནོ། ། ཞེས་པའི་རྩ་
འགྲེལ་དུ་འཇམ་མགོན་ཀོང་སྤྲུལ་གྱིས་ཀྱང་ངེས་དོན་ལ་སྒྲ་ཇི་བཞིན་
པ་བཞག་མེད་པས་ཉིད་ཀྱི་དེ་ནི་སེམས་ཙམ་པའི་དྲང་ངེས་འཇོག་
ཚུལ་དང་མཐུན་ཡང་འདིར་མ་འབྲེལ་པས་འབྲེལ་མེད་པའི་གཏམ་
རང་ཉིད་ཀྱིས་སྨྲ་བཞིན་ད་དུང་གཞན་ལ་གྱ་ཚོམ་དུ་ཟུར་ཟ་བྱེད་པ་ནི་
མི་འོས་སོ། །
རྗེ་ཐམས་ཅད་མཁྱེན་པས་དྲང་ངེས་སོགས་སུ་འགྲེལ་བ་ག་ལས་
འཇིགས་མེད་སློབ་དཔོན་ཉིད་ཀྱི་རང་འགྲེལ་མ་ཡིན་པར་རྒྱུ་མཚན་
དང༌ བཅས་ ཏེ་ གསུངས་ པ་ ལ་ མ་ རངས་ པའི་ སྟངས་ ཀ་ ཙམ་ དུ།
གསེར་ཐང་ལས། ག་ལས་འཇིགས་མེད་ཀྱི་ལེའུ་ཐ་མ་ལྔ་ག་སངས་
རྒྱས་བསྐྱངས་ཀྱི་འགྲེལ་བ་དེ་ག་རང་དུ་འདུག་ཅིང་། དེའི་རྒྱུ་་་
-
178 ཁས་པ་



བྱམས་བརྩེ་འོ་མའི་བསང་གཏོར།
མཚན་གྱིས་སངས་རྒྱས་བསྐྱངས་ཀྱི་ལེའུ་ཉེར་བདུན་པར་འཕགས་པ་
ལྷའི་ལུང་དྲངས་པ་ཡང་ག་ལས་འཇིགས་མེད་དུ་སླེབས་པར་འདུག
འོན་ཀྱང་འགྱུར་ཅུང་ཟད་མི་འདྲ་བ་འདུག་པས་གཞུང་དེ་གཉིས་བོད་
རང་ནས་བསྲེས་པ་ནི་མིན་འདུག བོད་དབུ་མའི་ལུང་བ་ན་མཁས་
པ་སུའི་དོགས་སློང་ཙམ་ཡང་ད་ལྟའི་བར་མེད་པ་ནི་ཤིན་ཏུ་ངོ་མཚར་
ཞེས་འཛེར་རོ། །འདི་ལ་བརྗོད་པར་བྱ་སྟེ། སྤྱིར་དབུ་མའི་གཞུང་
ལ་ཟབ་དོན་ལུང་གིས་སྒྲུབ་པ་མདོ་བཏུས་དང༌། རིགས་པས་སྒྲུབ་
པ་དབུ་ མ་ རིགས་ པའི་ ཚོགས་དྲུག་ཅེས་ གྲགས་ པ་ ལས་ གཙོ་བོ་ནི།
དབུ་མ་རྩ་ཤེ་ཡིན་ལ། དེ་ལ་འགྲེལ་བཤད་སྤྱན་རས་གཟིགས་བརྟུལ་
ཞུགས་ཀྱིས་མཛད་པ་ལས། བསྟན་བཅོས་འདིའི་འགྲེལ་བ་བྱེད་པ་
མང་སྟེ། འདི་ལྟ་སྟེ། སློབ་དཔོན་གྱི་ཞལ་སྔ་ནས་དང་། གནས་
བརྟན་བུདྡྷ་པ་ལི་ཏ་དང་། ཙནྡྲ་ ཀིརྟི་དང༌། དེ་ བ་ ཤ་རྨ་དང༌།
གུ་ཎ་མ་ཏི་དང་། སློབ་དཔོན་ལེགས་ལྡན་འབྱེད་ཉིད་ལ་ཐུག་པའི་
བར་དག་ཡོད་ཅེས་པ་ལྟར་རྒྱ་གར་དུ་འགྲེལ་བ་གྲགས་ཆེན་བརྒྱད་
ཡོད་པ་ལས། འགྲེལ་བ་ག་ལས་འཇིགས་མེད་ཀྱི་མཛུག་ན། རང་
དང་གཞན་གྱི་གྲུབ་མཐའ་སྨྲ་བའི་ཕྱོགས་ག་ལས་ཀྱང་འཇིགས་པ་མེད་
པ། ཞེས་འབྱུང་བས་ཀླུ་སྒྲུབ་ཀྱི་བརྩམས་ཆོས་སུ་བྱེད་ལ། བོད་
འདིར་ག་ལས་འཇིགས་མེད་དང་བུདྡྷ་པ་ལི་ཏ་དང༌། ཤེས་རབ་
སྒྲོན་མེ་དང་ཚིག་གསལ་ཏེ་བཞི་དང༌། ཤེས་རབ་སྒྲོན་མེའི་འགྲེལ་
བཤད་སྤྱན་རས་གཟིགས་བརྟུལ་ཞུགས་རྣམས་ལས་མ་འགྱུར་རོ། །
སྤྱན་རས་གཟིགས་བརྟུལ་ཞུགས་ལས། རང་གི་འགྲེལ་བ་ག་ལས་
- 179 ག་



，
-
-
བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
འཇིགས་མེད་ཅེས་དང༌། ལམ་སྒྲོན་རང་འགྲེལ་དུ་གྲགས་པ་ལས།
སློབ་ དཔོན་ ཉིད་ཀྱིས་མཛད་པའི་འགྲེལ་ བ་ག་ལས་འཇིགས་མེད།
ཅེས་པ་ལྟར་བོད་སྔ་རབས་པ་དང་ཕྱི་རབས་པ་འགའ་ཞིག་གིས་ཀྱང་
བཞེད་ འདུག་ པ། དེ་ དག་ གི་ རྗེས་ སུ་ འབྲངས་ པ་ ཡིན་ ཡང་།
འགྲེལ་བ་དེ་སློབ་དཔོན་ཀླུ་སྒྲུབ་ལ་ཁ་གཡར་པ་ཙམ་ལས་རང་འགྲེལ་
གྱི་དོན་མེད་པར་རྒྱུ་མཚན་ལྔ་ཡོད། དང་པོ། བཞི་བརྒྱ་པའི་ལུང་
སྒྲུབ་བྱེད་དུ་ དྲངས་ པས་ སློབ་མའི་ལུང་བླ་ མས་ འདྲེན་ མི་ སྲིད་ པ།
གཉིས་པ། དེ་རང་འགྲེལ་ཡིན་ན་སློབ་དཔོན་སངས་རྒྱས་བསྐྱངས།
ལེགས་ལྡན་འབྱེད། ཟླ་བ་གྲགས་པ་གསུམ་གའི་རྩ་ཤེའི་གཞུང་དོན་
དུ་མ་ག་ལས་འཇིགས་མེད་ལ་མི་མཐུན་པར་བཤད་པ། གསུམ་པ།
རྩ་ཤེའི་རིགས་པ་ཤིན་ཏུ་ཕྲ་ལ་རྟོགས་དཀའ་བ་དུ་མ་ཚིགས་སུ་བཅད་
པ་ཚིག་ལྷུག་ཏུ་བཏང་ཙམ་ལས་ཞིབ་ཏུ་བཀྲལ་མི་སྣང་བ། བཞི་བ།
སློབ་དཔོན་སངས་རྒྱས་བསྐྱངས་སོགས་ཀྱིས་ཀྱང་རང་འགྲེལ་དུ་་་་
བཞེད་མེད་པ། ལྔ་བ། རྩ་བ་ཤེས་རབ་ཀྱི་གཞུང་ཚིག་མ་ཡིན་པ་
ཞིག་ཡིན་པར་བྱས་ནས་བཤད་པ་བྱས་པའི་ཕྱིར། གཏན་ཚིགས་
དང་པོ་གྲུབ་སྟེ། རབ་བྱེད་ཉེར་བདུན་པའི་ འགྲེལ་བ་ག་ལས་་་་་
འཇིགས་མེད་ལས། བཙུན་པ་འཕགས་པ་ལྷས་ཀྱང་། ཉན་པ་པོ་
དང་མཉན་བྱ་དང༌། ། ཞེས་པ་དང་། མཐའ་ཡོད་མ་ཡིན་མཐའ་
མེད་མིན། ། ཞེས་བཤད་དོ། ། ཞེས་བཞི་བརྒྱ་བའི་ལུང་ཤེས་བྱེད་
དུ་དྲངས་པའི་ཕྱིར། གཏན་ཚིགས་གཉིས་པ་གྲུབ་སྟེ། འགྲེལ་བ་
དེར་མཆོད་བརྗོད་སྐབས་འགག་པ་མེད་དེ། ཞེས་བཀོད་ནས་་་་་
ཁ 180 ཁ



བྱམས་བརྩེ་འོ་མའི་བསང་གཏོར།
རྟགས་སྒྲུབ་པ་ལ། བདག་ལས་མ་ཡིན་ཞེས་སོགས་དང་། དེའི་
རྟགས་སྒྲུབ་པ་ལ། ། དངོས་པོ་རྣམས་ཀྱི་རང་བཞིན་ནི། ། སོགས་
ཀྱིས་བདག་སྐྱེ་བ་དང་། བདག་གི་དངོས་པོ་ཡོད་མིན་ནི། ། ཞེས་
སོགས་ཀྱིས་གཞན་སྐྱེ་མེད་པར་བསྒྲུབ་ཅིང་། ། དེས་གཉིས་སྐྱེའང་
མེད་པར་གྲུབ་པར་བཤད་ནས། དེའི་རྩོད་སྤོང་གི་རྩོད་པ། རྐྱེན་
རྣམས་བཞི་སྟེ་སོགས་རྐང་པ་བཞི་དང༌། ། ལན་དུ། བྱ་བ་རྐྱེན་དང་
ལྡན་པ་མེད། ། སོགས་སྦྱར་པ་ལྟ་བུ་གཞུང་གོང་འོག་གི་འབྲེལ་གོ་
རིམ་འཆད་ཚུལ་རྣམས་དེ་དག་གི་འགྲེལ་ཚུལ་དང་གཏན་ནས་མི་འདྲ་
བའི་ཕྱིར། ཞིབ་ཏུ་གཟིགས་ན་ཤེས། ་ ་་
གཏན་ ཚིགས་ གསུམ་ པ་ གྲུབ་ སྟེ། རོབ་ བྱེད་ གཉིས་ པའི།
འགྲོ་བ་གཉིས་སུ་ཐལ་འགྱུར་ན། །ཞེས་སོགས་ཀྱི་ཐད་ཚིགས་བཅད་
ཚིག་ ལྷུག་ ཙམ་ དུ་ བཏང་ བ་ ལས་ མེད་ པ་ ལྟ་ བུ་ ཡིན་ པའི་ ཕྱིར།
གཏན་ཚིགས་བཞི་བ་གྲུབ་སྟེ། འདི་རང་འགྲེལ་ཡིན་ན་དེ་དག་གི་
འགྲེལ་བར་འདིའི་ཟུར་ཙམ་ཡང་མ་བྱུང་ཞིང་ཁྱད་པར་དུ་ཟླ་བ་་་
ལེགས་ལྡན་གྱི་ལེགས་ཆ་ཚུན་བླངས་ཤིང༌། འཕགས་པའི་གཞུང་
རྩོད་ཟློག་གི་རང་འགྲེལ་སོགས་ཀྱང་དྲངས་ཡོད་པས་འདི་ཡང་འདྲེན་
ཅི་ནས་ཀྱང་རིགས་པ་ལ་མ་དྲངས་པའི་ཕྱིར། གཏན་ཚིགས་ལྔ་བ་
གྲུབ་སྟེ། འགྲེལ་བ་དེར། འདོད་ཆགས་ལ་ཡང་ཆགས་པ་ནི། །
ཡོད་དམ་མེད་ཀྱང་རིམ་པ་མཚུངས། ། ། ཞེས་པའི་རྐང་པ་གཉིས་རྩ་
ཚིག་ཏུ་བྱས་ནས་ཀྱང་དེ་ལ་བཤད་པ་བྱས་པའི་ཕྱིར། ཁྱབ་སྟེ། དེ་
ལྟར་ན་རྩ་བ་ཤོ་ལོ་ཀ་བཞི་བརྒྱ་ཞེ་དགུར་གྲངས་ངེས་པར་རྩ་ཤེ་རང་
- 181
-



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
ལས་བྱུང་བ་དང་འགལ་ཞིང་། དེའི་གོང་དུ། ཆགས་པ་ལ་ཡང་
འདོད་ཆགས་ནི། ། ཡོད་དམ་མེད་ཀྱང་རིམ་པ་མཚུངས། ། ཞེས་
འདོད་ཆགས་ལ་ཆགས་པ་ཡོད་མེད་བརྟགས་ནས་བཀག་པ་དེ་ཆགས་
པ་ལ་འདོད་ཆགས་ཡོད་མེད་ལའང་སྦྱོར་ཅིག་ཅེས་དངོས་སུ་གསུངས་
པ་མ་ངེས་པར་སྣང་པའི་ཕྱིར་རོ། །
ཡང་། རྗེ་དགེ་འདུན་གྲུབ་ཀྱིས་མཛད་པའི་ཏའི་སི་ཏུ་ཆེན་པོ་
རྣམ་རྒྱལ་གྲགས་པའི་དྲི་ལན་དུ། ག་ལས་འཇིགས་མེད་རང་འགྲེལ་
མ་ཡིན་ཏེ། འགྲེལ་པ་བུདྡྷ་པཱ་ལི་ཏ་ནི་སངས་རྒྱས་བསྐྱངས་ཀྱིས་
མཛད་པར། ལེགས་ལྡན་དང༌ཟླ་བའི་ཞབས་གཉིས་ ཀས་མཐུན་
པར་བཞེད་པ། རབ་བྱེད་ཐ་མ་བཞི་གའི་འགྲེལ་བ་ག་ལས་འཇིགས་
མེད་ལས། བམ་གྲངས་ཀྱི་མིང་མི་མཐུན་པ་ཙམ་ལས་བུདྡྷ་པཱ་ལི་
ཏའི་རབ་བྱེད་མཐའ་མ་བཞིའི་འགྲེལ་བའི་ཚིག་རིགས་ཇི་ལྟ་བ་བཞིན་
བྲིས་པ་མ་གཏོགས། ནུས་པ་ལྷག་པོ་ཏིལ་ཙམ་ཡང་མི་འདུག་པའི་
ཕྱིར་རོ་ཞེས་བརྒྱ་ཕྲག་བཞི་ལྷག་གི་བགྲང་བྱའི་ཡར་སྔོན་ནས་རྗེའི་
དངོས་སློབ་དག་གིས་དངོས་སུ་ཚུལ་དེ་ཞིབ་ ཏུ་ གསུངས་གསལ་ལ་
འདུག་ན། བོད་དབུ་མའི་ལུང་བ་ན་མཁས་པ་སུའི་དོགས་སློང་ཙམ་
ཡང་ད་ལྟའི་བར་མེད་ཅེས་ཚིག་ཐག་བཅད་དེ་བཤད་པ་ནི་རང་མི་
རིགས་ལ་ཧ་ཅང་བརྙས་ཆེ་བའི་སྤམ་བཤད་སྙིང་བོ་མེད་པ་ཁོ་ནར་
ཤེས། ཡང་ཁྱོད་ཀྱི་ལེའུ་ཉེར་གཉིས་ཡན་ཆད་ རང་འགྲེལ་ཡིན་་་་
འདོད་ཀྱང་གོང་དུ་བཀོད་པའི་གཏན་ཚིགས་དེ་རྣམས་ཀྱིས་མིན་པར་
གྲུབ་ལ། མཇུག་གི་ལེའུ་ཐ་མ་ལྔ་འགྲེལ་བ་སངས་རྒྱས་བསྐྱངས་ཡིན་
-- 182 -



བྱམས་བརྩེ་འོ་མའི་བསང་གཏོར།
པའི་དབང་དུ་བཏང་ནའང་རང་འགྲེལ་དུ་དེ་བས་མི་འགྲུབ་ཅིང་།
སངས་རྒྱས་བསྐྱངས་དང་འགྱུར་ཅུང་ཟད་མི་འདྲ་ཞེས་པའང་བརྟག་
སྟེ། དེ་གཉིས་བསྒྱུར་མཁན་མཚུངས་པའི་ཕྱིར་ཏེ། རྒྱ་གར་གྱི་
མཁན་པོ་ཐེག་པ་ཆེན་པོ་དབུ་མ་བ་ཛྷ་ན་གབྷ་དང་། ཞུ་ཆེན་གྱི་ལོ་
ཙཱ་བ་ཅོག་རོ་ཀླུའི་རྒྱལ་མཚན་གཉིས་དེ་གཉིས་ཀའི་སྒྱུར་མཁན་ཡིན་
པའི་ཕྱིར། །
ཡང་བདེན་ཉིར། ཏིང་མདོའི། མིག་དང་རྣ་བ་སྣ་ཡང་
ཚད་མ་མིན། ། ཞེས་པའི་ཚིགས་བཅད་ཀྱིས་སོ་སྐྱེའི་རྒྱུད་ན་ཚད་མ་
ཡོད་པ་བཀག་པར་འདོད་དེ་སྒྲུབ་བྱེད་ལྟར་སྣང་འགའ་སྨྲས་པ་ནི་
བྱུང་རྒྱལ་གྱི་གཏམ་དུ་གསལ་བར་གོང་དུ་སྤྲོས་ཟིན་ལ། །
འདིར་ཡང་ཅུང་ཟད་སྤྲོ་ན། ཚད་མ་ཆོས་ཅན། ཁྱོད་རྒྱུད་
ལྡན་ཡིན་ན་འཕགས་པ་ཡིན་པས་ཁྱབ་པར་ཐལ། ཁྱོད་རྒྱུད་བསྡུས་
ཀྱི་ཆོས་གང་ཞིག སོ་སྐྱེའི་རྒྱུད་ན་ཁྱོད་མེད་པའི་ཕྱིར། དང་པོ་སླ།
གཉིས་པ་ཁས། རྩ་བར་འདོད་ན། རིགས་ངེས་བྱང་སེམས་སྦྱོར་
ལམ་ཆོས་མཆོག་ཆེན་པོ་བའི་རྒྱུད་ཀྱི་ལྷག་མཐོང་དེ་ཚད་མ་མ་ཡིན་
པར་ཐལ། སོ་སྐྱེའི་རྒྱུད་ཀྱི་ཤེས་པ་ཡིན་པའི་ཕྱིར། ཁྱབ་པ་ཁས།
འདོད་མི་ནུས་ཏེ། སྟོང་ཉིད་རྟོགས་པའི་ཤེས་རབ་ཡིན་པའི་ཕྱིར་ཏེ།
མི་བསླུ་བའི་རིག་པ་ཡིན་པའི་ཕྱིར། ཤེར་སྣང་ལས། མདོ་དེའི་
དོན་འཇུག་པར། གལ་ཏེ་འཇིག་རྟེན་ཚད་མ་ཡིན་ན་ནི། ། ཞེས་
པའི་རྩ་འགྲེལ་གུང་བསྒྲིགས་ཏེ་རྩལ་བཤད་བྱས་པ་ལ། དེ་ཁོ་ན་
ཉིད་དང་སྤྱིར་ཚད་མ་ཞེས་ཁྱད་པར་འབྱེད་རྒྱུ་ག་ལ་ཡོད་ཟེར་བ་ནི་
- 183 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
ཟེར་རྒྱུས་ཕོངས་པར་གསལ་ཏེ། དེ་ཁོ་ན་ཉིད་དང་སྤྱིར་ཚད་མ་
གཉིས་ནི་ཐ་དད་ཅིང་གཞི་མཐུན་མི་སྲིད་པའི་འགལ་བ་ཡིན་པས་
ཁྱད་པར་ཆེན་པོ་ཡོད་པ་བཤད་མི་དགོས་ལ། དེ་ཁོ་ན་ཉིད་རྟོགས་
པའི་ཚད་མ་ལ་བཤད་ནའང་མི་འཐད་པ་ཁོ་ནའོ། ། དཔལ་ལྡན་ཟླ་
བའི་རྗེས་འབྲང་དུ་རློམ་ནས་འཇུག་པ་རྩ་འགྲེལ་ལ་ལུང་དོན་ཙམ་
ཡང་མེད་པ་ཡ་ང་བའི་གནས་སོ། ། ཡང་ཀུན་རྫོབ་བདེན་པ་དང༌།
བདེན་གྲུབ་ལ་སྙིང་ཐག་པ་ནས་ཡིད་ཆེས་པ་གཉིས་ལ་ཁྱད་པར་ཡོད་
མེད་ཀླུ་སྒྲུབ་ལ་དྲིས་ན་ཤེས་ཞེས་པར་ལེགས་བཤད་ཤེར་སྣང་ལས་
མགོན་པོ་ཀླུ་སྒྲུབ་ཀྱིས་མཛད་པའི་རྩོད་ཟློག་རང་འགྲེལ་དྲངས་ཏེ་ཁྱད་
པར་ཡོད་པ་གསལ་བོར་གསུངས་འདུག་པས་འབེན་མ་མཐོང་བའི་
འོལ་ཚོད་དུ་ཇི་ལྟར་གྱུར་ཚུལ་དགུན་གྱི་ཁུ་བྱུག་ གི་དབྱངས་དང་་་་
མཚུངས་པ་ཕངས་སོ། །
ཡང་བདེན་ཉིར། དོན་དམ་པར་མེད་པ་མི་བདེན་པ་དང༌།
འཕགས་པས་སྣང་སྲིད་འཁོར་འདས་ཐམས་ཅད་སྟོང་ཉིད་ཆེན་པོར་
རྟོགས་པ་མི་བདེན་པར་དང་། མཐར་གཏུགས་ན་རིག་སྟོང་ཡེ་ཤེས་
མི་བདེན་དགོས་པའི་བསལ་བ་རྣམས་ནི་དཔེར་ན། སྒྲ་དང་དྲི་ལ་
སོགས་པ་མི་བདེན་དགོས་ཏེ། མིག་གིས་དེ་དག་ལ་སོགས་པ་མ་
མཐོང་བར་དབྱིབས་དང་ཁ་དོག་རྣམས་ཡོད་པར་མཐོང་བ་བདེན་
པའི་ཕྱིར། ཞེས་པ་དང་འདྲ་བའི་ཕྱིར་རོ། །ཡང་སྣང་སྲིད་འཁོར་
འདས་ཐམས་ཅད་མེད་པར་ཐལ། དོན་དམ་པར་མེད་པས་མེད་གོ་
ཆོད་པའི་ཕྱིར། རྟགས་ཁས། འདོད་ན། དབུ་མའི་ལྟ་བ་མེད་
ཡ- 184 —



བྱམས་བརྩེ་འོ་མའི་བསང་གཏོར། །
པར་ཐལ། འདོད་པའི་ཕྱིར། འདོད་ན། དབུ་མའི་ལྟ་ བ་་་
རྟོགས་པའི་འཕགས་པ་དང་། ཉིད་ཀྱི་ཡ་མེད་ཐ་སྙད་རིག་སྟོང་ཡེ་
ཤེས་སོགས་མེད་པར་ཐལ། སྣང་སྲིད་འཁོར་འདས་ ཐམས་ ཅད་
མེད་པའི་ཕྱིར། རྟགས་ཁྱབ་ཉིད་ཀྱི་ཁས་བླང་དུ་སོང་། འདོད་ན།
མེད་པའི་འཕགས་པ་དང་མེད་པའི་ཡེ་ཤེས་ཀྱི་ཡོད་པའི་སྟོང་ཉིད་
ཡོད་པའི་ཀ་དག་རྟོགས་པར་འདོད་པ་ནི་ངོ་མཚར་བས་ཀྱང་ཆེས་ངོ་
མཚར་ རོ། , ། ཞིབ་ཏུ་དཔྱད་ན་འོག་ སོ་ མེད་ པའི་ ཐོག་ སོ་ དང་་་་་
མཚུངས་པས་སུ་ཞིག་གིས་ཀྱང་རྣ་བར་འགྲོ་རེ་བྲལ། །
ལར་ཀུན་རྫོབ་ཐབས་ཤེས་ཟུང་འབྲེལ་གྱི་འབྲས་བུ་ལ་ངེས་དོན་
ཐར་བ་ཞིག་ཐོབ་པར་ཡང་འདོད་མི་ནུས་ན། མུ་སྟེགས་རྒྱལ་དཔོག་
པའི་འཇིག་རྟེན་འདུས་པ་ལྟ་བུའི་ ཐར་བ་ལོགས་ཤིག་ཏུ་འདོད་པ་
བཞིན་འདོད་དགོས་ཏེ། དྲི་མ་སྦྱང་བྱའི་གཞི་སེམས་མེད་ན་སེམས་
ཀྱི་དྲི་མ་སྦྱངས་པའི་ཆ་གང་ན་ཡོད་དེ་མེད་པ་ཁོ་ནའོ། །འདི་དག་ནི་
བོད་སྔ་ མ་འགའ་ཞིག་གིས་ རང་ཉིད་ཀླུ་སྒྲུབ་ཡབ་སྲས་ཀྱི་རྗེས་སུ་་
འབྲངས་བཞིན་དུ་རྟེན་འབྱུང་དང་སྟོང་པ་འགལ་བར་བཟུང་ནས་
སྟོང་ཉིད་ཀྱིས་རྟེན་འབྱུང་བཀག་པར་གོ་བས་ལན་པ་སྟེ། དབུ་མའི་
ཁུངས་གཏུགས་ས་དག་ན་སྟོང་པ་དང་རྟེན་འབྱུང་གཉིས་དོན་གཅིག་
ཏུ་འགྲོ་བར་གསུངས་ལ། རྩ་ཤེའི་འགྲེལ་བ་ཚིག་གསལ་ལས། ཁོ་
བོ་ཅག་མེད་པ་བ་མིན་ཏེ། ། ཞེས་པ་ནས། ་ ཁོ་བོ་ཅག་ནི་ལས་དང་
བྱེད་པ་པོ་དང་འབྲས་བུ་ལ་སོགས་མེད་དོ་ཞེས་སྨྲ་བ་མིན་ཏེ། འོ་ཅི་
ཞེ་ན། འདི་དག་རང་བཞིན་མེད་དོ་ཞེས་རྣམ་པར་འཇོག་པ་ཡིན་
ཡ-- 185 མཁ



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
ནོ། ། ཞེས་གསུངས་ཤིང་། བཞི་བརྒྱ་བའི་འགྲེལ་བ་ལས་ཀྱང་།
ཁོ་བོ་ཅག་རྣམ་པར་དཔྱད་པ་ནི་རང་བཞིན་ཚོལ་བ་ལྷུར་བྱེད་པ་ཉིད་
ཀྱི་ཕྱིར་རོ། ། ཁོ་བོ་ཅག་ནི་འདིར་དངོས་བོ་རྣམས་རང་གི་ངོ་བོས་
གྲུབ་པ་འགོག་གི མིག་ལ་སོགས་པ་བྱས་ཤིང་རྟེན་ཅིང་འབྲེལ་བར་
འབྱུང་བའི་ལས་ཀྱི་རྣམ་པར་སྨིན་པ་ཉིད་ནི་མི་འགོག་གོ ། ཞེས་
གསུངས་པའི་ཕྱིར་རོ། །
ཡང་ཀླུ་དགོངས་རྟེན་ཁུངས་དང་བཅས་པས་དོན་དམ་གྱི་ཐ་
སྙད་བཀག་པ་ལ་བྱ་བྱེད་སོགས་འཇོག་མ་ཐུབ་པར་དེའི་རྩོད་སྤོང་ལ་
རང་ངོའི་གཞན་ངོའི་ཁས་ལེན་དང༌། ཁས་ལེན་ཅི་ཡང་མེད་པའི་
ལྟ་བ་དང༌། ཡོད་མིན་མེད་མིན་སོགས་བྱས་པ་ནི་འབྲེལ་མེད་ཁོ་ན་
ཡིན་ཏེ། གཞན་ངོར་རྒྱུ་འབྲས་དང་བྱ་བྱེད་འཐད་པས་ རང་ཉིད་
ཆད་མཐར་མི་ལྟུང་ན། གཞན་ངོར་ལས་འབྲས་དང་སྐྱེ་བ་ཕྱི་མ་
འཐད་པས་རྒྱང་འཕེན་པ་ཆད་མཐར་མི་ལྟུང་བར་འགྱུར་བ་དང༌།
གཞན་ངོར་སྒྲ་རྟག་པར་འདོད་པས་སངས་རྒྱས་པས་སྒྲ་རྟག་པར་ཁས་
ལེན་པར་འགྱུར་རོ། །ཁས་ལེན་མེད་པའང་མི་རུང་སྟེ། ཁས་ལེན་
མེད་པ་ཁས་ལེན་པ་དང༌། ཐལ་འགྱུར་བའི་ལྟ་བ་ཁས་ལེན་པའི་
ཕྱིར། །
བདེན་པའི་ཉི་མ་ལས། གང་སྣང་བའི་གཟུགས་ལ་སོགས་པ་
སྟོང་ཞིང༌། གང་སྟོང་བཞིན་པ་དེ་ཉིད་གཟུགས་སོགས་སུ་སྣང་བ་
ཡིན་པས་ན་སྣང་སྟོང་ཟུང་འཇུག་ཆོས་ཀྱི་དབྱིངས་དེ་ཉིད་ཤེར་ཕྱིན་
མཚན་ཉིད་པ་ཡིན། ཞེས་ཟེར། དེ་ལ་རེ་ཞིག་ཉིད་ཀྱི་ཁས་བླངས་
- 186 ཡ



བྱམས་བརྩེ་འོ་མའི་བསང་གཏོར།
ལ་ འཁྲིས་ ཏེ་ དཔྱད་ན། འཕགས་ པའི་ མཉམ་བཞག་ ཆོས་ ཅན།
ཁྱོད་ལ་ཀུན་རྫོབ་ཀྱི་སྣང་བ་ཡོད་པར་ཐལ། ཁྱོད་སྟོང་ཉིད་རྟོགས་
པའི་ཡེ་ཤེས་ཡིན་པའི་ཕྱིར། ཁྱབ་སྟེ། སྣང་སྟོང་ཟུང་འཇུག་གི་
དོན་འཐད་པའི་ཕྱིར། རྟགས་ཁས། འདོད་ན། དེ་ཆོས་ཅན།
གཉིས་སྣང་ཅན་གྱི་ཤེས་པ་ཡིན་པར་ཐལ། ཀུང་རྫོབ་སྣང་བའི་ཤེས་
པ་ཡིན་པའི་ཕྱིར། རྟགས་ཁྱོད་ཀྱི་ཁས་བླངས་ལ་སོང༌། འདོད་མི་
ནུས་ཏེ། དོན་དམ་རྟོགས་པའི་ཡེ་ཤེས་ཡིན་པའི་ཕྱིར། ཀུན་རྫོབ་
ཏུ་ཡོད་པས་ཡོད་གོ་མི་ཆོད་པས། ཀུན་རྫོབ་ཏུ་སྣང་བས་སྣང་བའི་
གོ་མི་ཆོད་ལ། སྣང་སྟོང་ཟུང་འཇུག་ཏུ་འགྲོ་ཚུལ་ཡང་ཤིན་ཏུ་ངོ་
མཚར་བའི་སྨྲ་བ་མཛེས་པ་ཞིག་གོ །།
མི་ཕམ་བླ་མས། སྣང་སྟོང་ཟུང་འཇུག་མངོན་དུ་བྱས་པ་ཤེར་
ཕྱིན་མཚན་ཉིད་པར་བཞག་ཡོད་པ་ལ་རང་བཟོ་བྱས་ཏེ་སྣང་སྟོང་
ཟུང་འཇུག་ཆོས་ཀྱི་དབྱིངས་ཤེར་ཕྱིན་མཚན་ཉིད་པར་འཇོག་ཅེས་
བྲིས་པ་ནི་མི་འཚམ་པའི་སྨྲ་བ་སྟེ། སྟོང་ཉིད་ཤེར་ཕྱིན་དུ་བཤད་པ་
ནི་ཡུལ་ལ་ཡུལ་ཅན་གྱི་མིང་བཏགས་པ་ཡིན་ལ། དེ་ལ་བཏགས་
པའི་རྒྱུ་མཚན། བཏགས་པའི་དགོས་པ། དངོས་ལ་གནོད་བྱེད་
སོགས་བཤད་དུ་ཡོད་ཀྱང་སྐབས་འདིར་སྤྲོ་མི་འདོད། དེས་ན་ཤེར་
ཕྱིན་མཚན་ཉིད་པ་ནི། ཆོས་ཐམས་ཅད་སྤྲོས་བྲལ་དུ་མངོན་སུམ་དུ་
རྟོགས་པའི་མཁྱེན་པ་གང༌། མི་གནས་པའི་མྱང་འདས་སུ་ཕྱིན་་
པའམ་ཕྱིན་བྱེད་གཅིག་ཏུ་འཇོག་དགོས་པ་རྫོགས་ཆེན་དཔལ་དགེ་
རིན་པོ་ཆེའི་ གསེར་ཕྲེང་སྤྱི་དོན་གྱི་དགོངས་པར་ གནས་པའི་ཕྱིར།
- 187 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
ཤེར་སྣང་གིས། ཀླུ་དགོངས་སུ་བྱེ་བྲག་སྨྲ་བ་དང་བྱང་སེམས་ཀྱི་
གཞི་མཐུན་མེད་པར་བཤད་པ་ལ། བྱེ་སྨྲར་གྱུར་པའི་བྱང་སེམས་
མེད་ན། སེམས་ཙམ་པར་ གྱུར་ པའི་བྱང་ སེམས་ མེད་དགོས་ལ།
དེ་ཡང་མེད་འདོད་ན།། རང་རྒྱུད་པར་གྱུར་པའི་བྱང་སེམས་མེད་
པར་འདོད་དགོས། དེ་ལྟ་ན་སེམས་ཙམ་པའི་བླ་མ་གསེར་གླིང་བ་
བྱང་སེམས་མ་ཡིན་པ་དང་རང་རྒྱུད་པའི་ཤར་གསུམ་མཁན་པོ་བྱང་
སེམས་མ་ཡིན་པར་འདོད་དགོས་པར་གསུངས་ཏེ་བཀག་འདུག་པ་མ་
གོ་བར། དེ་དག་བྱང་སེམས་མ་ཡིན་པར་རང་གིས་ཁས་བླངས་ན་
མ་གཏོགས་འཕགས་པའི་ས་ན་བཞུགས་ཡོད་པར་འཇིག་རྟེན་ན་རྩོད་
པ་མེད་ཅེས་ཟེར་པ་ནི་དངོས་ལན་མ་ཡིན་པར་མ་ཟད་རང་ཚིག་
ལའང་ལྟག་ཆོད་དུ་འགྱུར་ཏེ། འཕགས་པའི་ས་ན་བཞུགས་ཡོད་
ཚད་བྱང་སེམས་སུ་འདོད་ན། ཉན་རང་འཕགས་པ་བྱང་སེམས་སུ་
འདོད་པ་ཡིན་ནམ། ཉན་རང་འཕགས་པ་འཕགས་པ་མ་ཡིན་པར་
འདོད་ གྲང༌། ལམ་ལྔ་གསུམ་ བཅོ་ ལྔ་ དང༌ ས་ བཅུའི་ རྣམ་གཞག
སྐྱེ་འཕགས་ཀྱི་ས་མཚམས་རྣམས་ཀྱི་དབྱེ་བ་མ་མཐའང་འདི་འདྲའི་
ཁུར་བཞེས་ཚེ་དེ་དག་གི་སྤྱི་དོན་ཙམ་རང་བློར་ངེས་པ་མཁོ་ཆེ་བར་
སེམས་སོ། ་ །
ཡང་བདེན་ཉི་ རབ་རིབ་ལས། ཐག་ཁྲ་སྤྲུལ་མཐོང་གི་་་་་་
འཇིགས་པ་སེལ་བ་ལ། ཐག་ཁྲ་ཕྱི་རོལ་ཏུ་འདོར་ཚུལ་བཤད་པ་ནི་
འགྱེལ་པས་འགྱེལ་བ་ལ་བརྟེན་དྲགས་པས་ཨུ་ཚུགས་ཏེ། - ཐག་ཁྲ་
སྦྲུལ་མཐོང་གི་འཇིགས་པ་སེལ་བ་ལ་ཐག་ཁྲ་དེ་སྤྲུལ་མ་ཡིན་པར་བློ་
188 ཁས་



བྱམས་བརྩེ་འོ་མའི་བསང་གཏོར།
ཐག་མ་ཆོད་ན། འཁྲུལ་སྣང་གི་སྒྲོ་འདོགས་རྩ་བ་ནས་ཡལ་བར་མི་
འགྱུར་བས། ཐག་ཁྲ་སྦྲུལ་མིན་པར་ཐག་ཆོད་པ་ན་དེ་ལ་ཅུང་ཟད་
ཀྱང་མི་འཇིགས་པ་འཇིག་རྟེན་རང་ག་བ་ཞིག་གིས་ཀྱང་ཁས་ལེན་
ངེས་པས་སྙོན་མ་འདིང༌། ་་།
ཡང་བདེན་ཉི་ཟབ་མོ་ལས། གྲུབ་ཆེན་ནཱ་རོ་བའི་རྣམ་ཐར་
དང་། ཤེར་དབང་གི་དགོངས་པས། ། མ་དང་སྲིང་མོ་བུ་མོ་ལ་
བགྲོད་ན་ལྷག་པར་འགྲུབ་པར་བཤད་པ་ནི། ངེད་ལྟ་བུ་ལ་མཚོན་
ན་སྟག་མཆོངས་སར་ཝས་མི་སླེབས་པས་རང་ཉམས་ལ་སྦྱོར་ཚུལ་བྲལ་
ཞིང༌། གསང་བ་ཟབ་མོ་འདི་འདྲ་ལ་རྩོད་ལན་ཁོ་བོས་བྱེད་ཀྱང་མི་
ཤེས་ལ་བྱས་ནའང་སྐབས་མིན་པས་ཅིར་འགྱུར་དོགས་ནས་བཏང་
སྙོམས་སུ་བཞག་པ་ཡིན་ནོ། །འདིའི་ཡན་ཆད་ཀྱིས་གཞུང་དངོས་ཀྱི་
དཔྱད་ལན་ཕུལ་ཟིན་ཁུལ་ཙམ་མོ། །
འབྲོག་དགོན་འཁོར་བར་འཆེལ་བའི་དམིགས་བུ་ཉིད། - ། །
ཐོས་ཉུང་གོམ་འགྲོས་འཁྱོར་བའི་ས་མཁན་མཆོག ། ་
ཟླ་མེད་ཀུན་བཟང་ཞིང་གི་ཉིན་བྱེད་དབང༌། ། ་
ཤར་པས་ཟོལ་བཅོས་ཉི་མ་སྐྱེངས་ཏེ་བྲོས། །
ཞེས་བྱ་བ་འདི་ནི་ཡུད་ཙམ་ལ་ངལ་གསོ་བའི་བར་སྐབས་ཀྱི་ཚིགས་སུ་
བཅད་པའོ། །
- 189 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
གསུམ་པ།
ཞར་བྱུང་ཐོར་བུའི་རྣམ་ཐར་སོགས་དཔྱད་པ།
དེ་ནས་རྩོད་ཡིག་བདེན་ཉིས། གངས་རིའི་ཁྲོད་ཀྱི་ རྒྱལ་་་་
བསྟན་རིན་པོ་ཆེའི་དཔུང་གཉེན་གཅིག་པུ། རིས་མེད་སྐྱེ་འགྲོ་་་
ཡོངས་ཀྱི་སྤྱི་ནོར་མཆོག་གི་ཡོངས་འཛིན་རྣམ་གཉིས་ཀྱི་ཞལ་སྔ་ནས་
ཀྱིས་རྩོམ་སྐུལ་མཛད་པའི་དགག་ལན་མི་འཇིགས་སེང་གེ་ང་རོར་ཐལ་
ཕྲེང་འཁོར་གསུམ་སོགས་ངེས་དོན་མཚན་ཉིད་པའི་རང་སྲོལ་སྡུག་
གུར་བཀྲ་བ་ལ་མ་རངས་པའི་རྣམ་འགྱུར་གྱིས། གཟུང་འཛིན་་་་
གཉིས་ཀྱིས་སྟོང་པའི་ཆོས་ཀྱི་དབྱིངས་དྲི་མ་མེད་ཅིང་འོད་གསལ་པའི་
རང་བཞིན་ཁས་ལེན་མེད་པ་དབུ་མ་ཐལ་འགྱུར་བའི་ལྟ་དགོངས་ལ་
ཕན་གནོད་མེད། ཅེས་བཤད་པ་ནི་གང་དྲན་བླ་རྡོལ་གྱི་སྨྲ་བ་ཙམ་
སྟེ། དགག་ལན་དེའི་འགོག་ཡུལ་བོད་སྔ་རབས་པའི་མཁས་པ་གོ་
སྟག་སོགས་དང་དེའི་རྗེས་འབྲང་ཀླུ་དགོངས་བཀག་པ་ལས། དབུ་
མ་ཐལ་འགྱུར་བའི་ལྟ་དགོངས་བཀག་པ་མིན་པ་ཤེས་པར་བྱ། །
དེ་ལས་ཀྱང་བསམ་པར་བྱ་བ་ནི་འོ་སྐོལ་གྱི་སྟོན་པ་ཐུགས་རྗེ་
ཅན་རང་ཉིད་ཀྱིས། དགེ་སློང་དག་གམ་མཁས་རྣམས་ཀྱིས། །
བསྲེག་བཅད་བརྡར་པའི་གསེར་བཞིན་དུ། ། ལེགས་པར་བརྟགས་
ལ་ང་ཡི་བཀའ། ། བླང་བར་བྱ་ཡི་གུས་ཕྱིར་མིན། ། ཞེས་པ་ལྟར་
རྒྱལ་བའི་བཀའ་ལ་བརྟག་ཅིང་དཔྱད་འོས་ན་བསྟན་བཅོས་གཞན་
དང་གཞན་ལ་ལྟ་ཅི་སྨོས་པའི་ཕྱིར་རོ། ། རང་ཉིད་དབང་བོ་གསལ་
- 190 --



བྱམས་བརྩེ་འོ་མའི་བསང་གཏོར།
བ་ཞིག་ཡིན་ཚེ་ཕྱོགས་སུ་ལྷུང་བས་ཡིད་མ་གདུང་བར་གཟུ་བོའི་བློས་
ཞིབ་ཏུ་གཟིགས་ན་ཤེས་ནས་དད་པ་མི་སྐྱེ་བའི་རང་དབང་མེད་པ་
ཐག་གིས་ཆོད། དེ་མིན་ཀླུ་དགོངས་ཞིབ་མོའི་དཔྱོད་ཡུལ་དུ་བླངས་
པའང་ཁོ་བོའི་བསམ་ཚུལ་ལ་ཆེ་བསྟོད་བྱ་འོས་པ་ལས་ཆང་གི་བཟི་
བའི་ འཆལ་ གཏམ་ ལྟར་ མ་ དགོངས་ པ་ གསལ་ ཏེ། ཇི་ སྐད་ དུ།
རྩོད་ཡིག་དགག་ཡུལ་མིན་ཕྱིར་འདིར་མི་འཆད། ། ཅེས་གསུངས་
པས་སོ། ། སྔོན་དུས་སུའང་བསྟན་པའི་ལ་རྒྱ་བརྩད་པ་ཤིན་ཏུ་མང་
ལ། ཁྱད་པར་དུ། འཕགས་པ་ལྷས་དཔའ་བོའམ་ རྟ་དབྱངས།
དཔལ་ལྡན་ཟླ་བས་ཙནྡྲ་གོ་མི། དཔལ་ཆོས་ཀྱི་གྲགས་པས་དབང་
ཕྱུག་སྡེ། བོད་དུའང་། རོང་སྟོན་གྱིས་རྒྱལ་ཚབ་རྗེ། བོ་དོང་
པཎ་ཆེན་གྱིས་མཁས་གྲུབ་རྗེ། དཔའ་རིས་རབ་གསལ་གྱིས་འཇུ་མི་
ཕམ། རྡོ་བིས་ལྷ་རམས་པ་པྲཛྷས་རྗེ་བློ་བཟང་དཔལ་ལྡན་ལ་བརྩད་
པ་སོགས་ཐམས་ཅད་བསྟན་པ་དང་རིག་གནས་འཕེལ་བའི་ཡན་ལག་
ཉིད་དུ་དགོངས་པ་ལགས་ཏེ། ལུང་ལས། དེ་འཛིན་བྱེད་པ་སྨྲ་
བྱེད་དང༌། ། ཞེས་འཆད་རྩོད་རྩོམ་པ་ལ་བསྟན་པའམ་དམ་ཆོས་
འཛིན་བྱེད་དུ་བཤད་པ་དང༌། གནས་ལྔའི་དབང་ཕྱུག་ཆེན་པོ་རྗེ་
སྟག་ཚང་བས་ཀྱང་སྐུ་ཚེ་སྟོད་ལ་གཞན་དབང་སོགས་ཀྱི་རྐྱེན་པས་རྗེ་
ཐམས་ཅད་མཁྱེན་པའི་འཁྲུལ་མེད་རིང་ལུགས་ལ་དགག་བཞག་གི་
རྩོམ་ཡིག་འགལ་ཁུར་བཅོ་བརྒྱད་སོགས་བརྩམས་སྣང་ཡང་ཕྱིས་སུ་རྗེ་
ཐམས་ཅད་མཁྱེན་པའི་བཀའ་རྩོམ་འཇིག་རྟེན་ན་མཚུངས་ཟླས་་་་
དབེན་ཞིང་གངས་ཅན་མཁས་རྒུའི་གསུང་རྩོམ་ཡོད་ཚད་ཟིལ་གྱིས་
- 191 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
གནོན་པ་ལེགས་བཤད་གསེར་ཕྲེང་དང་གསང་འདུས་འགྲེལ་བ་རིམ་
ལྔ་གསལ་སྒྲོན་སོགས་གཟིགས་ཏེ་ཐུགས་ཀྱི་གཏིང་ནས་རྗེ་ཐམས་ཅད་
མཁྱེན་པ་ལ་མི་ཕྱེད་པའི་དད་པ་ཐོབ་སྟེ་སྔོན་བྱས་ལ་འགྱོད་ཚངས་ཀྱི་
ཚུལ་དུ་ཚིག་གི་ཉམས་འགྱུར་རྫོགས་ཤིང་དོན་གྱི་སྙིང་བོ་བཅུད་དུ་
སྨིན་པའི་སྙན་ངག་གི་ལམ་ནས་བསྟོད་པ་མཛད་པ་ནི། ན་མོ་གུ་རུ་
མརྫུ་གྷོ་ཥཱ་ཡ། བློ་ཆེན་རྒྱལ་བ་རྣམས་ཀྱི་སྤྱན་སྔ་རུ། ། བཟང་བོའི་
སྨོན་ལམ་རླབས་ཆེན་གྲུབ་པའི་མཐུས། ་ ། གྲགས་པའི་སྒྲ་ཆེན་ཐུབ་
བསྟན་ འགྲོ་བའི་དཔལ། ། བློ་བཟང་གྲགས་པའི་དཔལ་ལ་ཕྱག་
འཚལ་ལོ། ། དཔག་ཡས་ཚོགས་གཉིས་ཀུན་གྱི་རྩེ་མོར་སོན། །
བགྲང་ཡས་རྒྱལ་བ་ཀུན་གྱི་རིང་ལུགས་འཛིན། །མཐའ་ཡས་འགྲོ་བ་
ཀུན་གྱི་དགེ་བའི་བཤེས། ། བསམ་ཡས་ཡོན་ཏན་ཀུན་གྱི་གཏེར་ལ་
འདུད། །གངས་ཅན་ཤར་ཕྱོགས་ཙོང་ཁའི་སྐྱེད་ཚལ་དུ། །དཔལ་
འབྱོར་ཡོངས་འདུའི་རྩ་བ་རབ་བརྟན་ཅིང༌། ། ཡོན་ཏན་ཡལ་ག་
ཕྱོགས་ཀྱི་མཐའ་འཇལ་བ། ། སྙན་གྲགས་དྲི་བསུང་འཕྲོ་བ་ཁྱོད་ལ་
འདུད། ། དྲི་མེད་མཁྱེན་ཡངས་འཇིགས་བྲལ་གཞོན་བློ་སོགས། །
གངས་ཅན་མཁས་པའི་མཁས་པ་ཀུན་བསྟེན་ནས། །སྤྱི་དང་ཁྱད་
པར་གཞུང་ལུགས་མཐའ་དག་ལ། ། རྨོངས་པའི་མུན་ཀུན་སྤངས་པ་
ཁྱོད་ལ་འདུད། །རྙོག་བྲལ་ཚུལ་ཁྲིམས་བརྟུལ་ཞུགས་རྒྱ་མཚོ་ཆེ། ། །
མང་ཐོས་ལུང་རིགས་ནོར་བུས་ལྷག་པར་གཏམས། ། མཁས་མཆོག་
ཀླུ་དབང་ཀུན་གྱི་གུས་པས་བསྟེན། །རྣམ་དཔྱོད་གཏིང་མཐའ་མེད་
ལ་གསོལ་བ་འདེབས། ། ཁྱོད་བློའི་ཉི་མ་གཞོན་ནུ་དུས་ཀྱི་ཚེ། །
ཁ192 –



བྱམས་བརྩེ་འོ་མའི་བསང་གཏོར།
མདོ་དང་རྒྱན་གྱི་པད་ཚལ་རྒྱས་མཐོང་ནས། །བདག་བློ་ཁེངས་པའི་
ཀུ་མུད་ལྷག་པར་ཟུམ། །ཟབ་ཡངས་མཁྱེན་པའི་གཏེར་ལ་གསོལ་བ་
འདེབས། །བྱང་ཕྱོགས་འདི་ན་ཚིག་ཙམ་བྱང་བའང་དཀོན། །
དོན་ལ་སྒྲོ་འདོགས་ཆོད་པ་དེ་བས་དཀོན། ། བསྟན་དོན་ཉམས་སུ་
ལེན་པ་སྲིད་མཐའ་ཙམ། །འདི་གསུམ་མཐར་ཕྱིན་ཁྱོད་ལ་སྙིང་ནས་
འདུད། ། ལ་ལ་རིགས་བྲལ་ལུང་གི་གྲུབ་མཐའ་འཇོག ། ཁ་ཅིག་
ལུང་བྲལ་རིགས་ལྟར་སྣང་བ་ཙམ། ། ལུང་རིགས་གཉིས་ཀས་རྒྱལ་
བའི་གསུང་རབ་ཀུན། ། ལེགས་པར་འབྱེད་པ་ཁྱོད་ལ་གུས་ཕྱག་
འཚལ། ། ཁ་ ཅིག་འདུལ་བ་གཙོར་བྱས་གསང་སྔགས་སྤོང༌། །
གཞན་དག་སྔགས་ལ་མོས་བློས་འདུལ་བ་འགོག ། རྒྱལ་བའི་བསྟན་
པ་མཐའ་དག་འགལ་མེད་དུ། ། རྫོགས་པར་ཉམས་སུ་ལེན་མཁས་
ཁྱོད་ལ་འདུད། ། མཚན་ཉིད་མཆོག་བཟུང་གསང་སྔགས་བཟའ་
ཆོས་དང་། ། སྔགས་ཀྱིས་ཁེངས་ནས་མཚན་ཉིད་ཁ་བཤད་ཙམ།
མདོ་སྔགས་མཐའ་དག་མ་ཚང་རྫོགས་བྱང་དུ། ། འགྲོ་ཐབས་མེད་
པར་གཟིགས་པ་ཁྱོད་ལ་འདུད། ། ལ་ལ་སྤྱོད་པ་ཞིབ་མོས་ལྟ་བ་
འགོག ། ཁ་ཅིག་ལྟ་བ་མཐོན་པོས་སྤྱོད་པ་འདོར། ། ལྟ་སྤྱོད་ཕན་
ཚུན་གྲོགས་སུ་ཤར་བ་ཡི། ། དོན་འདི་ལྷག་པར་འདོམས་པ་ཁྱོད་ལ་
འདུད། ། འགའ་ཞིག་བཤད་པ་གཙོར་བྱེད་སྒོམ་ལ་སྨོད། ། ལ་ལ་
སྒོམ་གྱིས་ཆོག་འཛིན་ལུང་ལ་སྨོད། ། བཤད་སྒྲུབ་གཉིས་ཀས་ལུང༌
རྟོགས་དམ་པའི་ཆོས། །འཛིན་ཚུལ་གསལ་མཛད་ཁྱོད་ལ་གུས་པས་
འདུད། ། མདོ་སྔགས་མཐའ་དག་ཁྱད་པར་རྡོ་རྗེ་ཐེག ། རྒྱུད་སྡེ་
- 193 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
མཐའ་དག་ཁྱད་པར་བླ་མེད་དོན། ། རིམ་གཉིས་མཐའ་དག་ཁྱད་
པར་སྒྱུ་ལུས་ལ། ། སྔོན་མེད་ལེགས་བཤད་གཏེར་ཆེན་ཁྱོད་ལ་་་
འདུད། །མདོར་ན་ཐུབ་བསྟན་མཐའ་དག་མ་ལུས་པ། ། བཤད་
སྒྲུབ་གཉིས་ཀྱིས་ཆེས་ཆེར་གསལ་མཛད་པ། ། གངས་ཅན་འདི་ན་
བསྟན་འཛིན་མཐའ་དག་གིས། ། རྟག་ཏུ་བསྔགས་པར་འོས་པ་ཁྱོད་
ལ་འདུད། ། བདག་ཀྱང་དེང་ནས་ཚེ་རབས་ཐམས་ཅད་དུ། །
བདག་ ཉིད་ཆེན་པོ་ཁྱོད་བཞིན་རྒྱལ་བའི་བསྟན། ། བདག་པས་
གཞན་གཅེས་ལྷག་བསམ་ཕུལ་བྱུང་གིས། །བདག་གི་སྲོག་ལྟར་སྲུང་
བར་བྱིན་གྱིས་རློབས། ། ཁྱོད་ལ་གཙོར་བྱས་ཧ་ཅང་མཆོག་འཛིན་
གྱི། །ཕྱོགས་ལྷུང་གདོན་གྱིས་ཐུབ་བསྟན་དཀྲུགས་པ་ཡང་། ། དག་
སྣང་ཕྱོགས་མེད་ཐུགས་མངའ་ཁྱོད་ཉིད་ཀྱིས། ། མྱུར་དུ་བསལ་ནས་
བསྟན་འཛིན་མཐུན་གྱུར་ཅིག ། ཅེས་གསུངས་པ་ནི་གངས་རིའི་
ཁྲོད་ན་ཆེ་བའི་ཆེ་བ་དག་གི་བློ་ཡུལ་ལས་འདས་པའི་ཟླ་མེད་རྣམ་ཐར་
དང༌། དབང་རྣོན་ཆོས་ཀྱི་རྗེས་འབྲང་གི་དན་རྟགས་ཏེ། ས་པཎ་
གྱིས། ལེགས་བཤད་མཁས་པའི་བློ་གྲོས་ཀྱིས། །གོ་ཡི་བླུན་པོས་དེ་
ལྟ་མིན། ། ཞེས་གསུངས་སོ། ། ཀུན་གཟིགས་ལྔ་བ་ཆེན་པོས་ཀྱང་།
ལོ་ཙཱ་བ་འདི་ཉིད་འཁྲུལ་བྲལ་མཁས་པའི་ཡང་རྩེར་བསྔགས་པའང་
དོན་འདི་དག་ལ་དགོངས་ཏེ་གསུངས་པར་གོར་མ་ཆག དེས་ན།
རྗེ་ཐམས་ཅད་མཁྱེན་པ་ལ་གངས་ཅན་ལྗོངས་ན་སྙན་པ་དོན་ལྡན་གྱི་
མཁས་མཆོག་སྟག་ཚང་བ་ལྟ་བུས་ཀྱང་འགྲན་མི་བཟོད་ན། ཁམས་
ཀྱི་མཁས་པ་མི་ཕམ་བླ་མས་ལྟ་ག་ལ་ཞིག་སྟེ། རི་རབ་དྲུང་ན་ཡུངས་
ཨང་
194 ཨམ་



བྱམས་བརྩེ་འོ་མའི་བསང་གཏོར།།
-
འབྲུ་དང་། ཉི་མའི་གམ་ན་མེ་ཁྱེར་གྱི་དཔེར་འདུག་པས། མི་རྒན་
ཤེར་རྒྱམ་གྱིས་སྨྲ་བ་དེ་དག་མཁས་དབང་དེ་ཉིད་ལ་སྒྲོ་འདོགས་བྱས་
པ་ཡིན་པ་གོ་སླ་བས། བླུན་པོ་ཁ་བཙུམས་ཏེ་བསྡད་ན་བསྟན་པ་ལ་
ཕན་གསུངས་པ་ཤིན་ཏུ་མད་པར་སྣང་ངོ༌། །
ཡང་སེང་གེ་ནི་ཚ་བ་ཆེ་བའི་ ས་ཁུལ་ གྱི་སྲོག་ཆགས་ཡིན་པ་
བདེན་མཆི་ཡང་གངས་ཀྱི་སེང་གེ་ཡོད་མི་ཆོག་པའི་སྒྲུབ་བྱེད་དུ་ག་ལ་
འགྱུར། དཔེར་ན། ལྕགས་གཏོང་བའི་འབུ་དང་ལོ་ངོ་ས་ཡ་ལྷག་
ལ་བྲག་རྡོའི་གསེབ་ཏུ་འཚོ་བའི་སྦལ་བ། མེ་ལས་ཚ་བ་བརྒྱ་འགྱུར་
གྱིས་ལྷག་པའི་ཚ་དྲོད་དུ་འཚོ་བའི་སྲོག་ཆགས་ཀྱི་རིགས་ཡོད་པ་འདི་
དག་ཀྱང་སྦྱིར་བཏང་གི་རྣམ་བཞག་ལྟར་འགྲེལ་ཚུལ་དཀའ། ཚ་བ་
ཆེ་བའི་ས་ཁུལ་གྱི་སེང་གེ་དེ་དག་གངས་ནང་དུ་འཚོ་ཞེས་བཤད་ཚུལ་
གང་ན་ཡོད། གངས་རང་ལས་སྐྱེས་ཤིང་གངས་རང་ལ་གནས་པའི་
སེང་གེ་ཡང་སྔར་བྱུང་ཡོད་པར་གསུངས་པའོ། །
ཡང་། ཁྱོད་ཀྱིས་གདོད་མའི་ནགས་ཚལ་ཇེ་ཉུང་དུ་སོང་བའི་
རྒྱུ་མཚན་གྱིས་གནའ་བོའི་སྲོག་ཆགས་དེ་རིགས་ཇེ་ཉུང་དུ་སོང་ཟེར་
ན། དེང་དུས་ཀྱི་ཨ་ཕེ་རི་གའི་གླིང་སོགས་ན་སེང་གེ་དང་གླིང་ཆེན་
སོགས་ཤིན་ཏུ་མང་པས་གླིང་དེ་དང་དེ་དག་ན། གདོད་མའི་ནགས་
ཚལ་དང༌། གདོད་མའི་སྲོག་ཆགས་སེང་གེ་སོགས་ཡོད་དགོས་པར་
འགྱུར་བ་འདིས་གླིང་དེ་དང་དེ་དག་ཀྱང་ཆེས་གདོད་མའི་གླིང་དག་
ཏུའང་དོན་གྱིས་ཁས་སོ། ། དེས་ན་གདོད་མའི་སྤྱི་ཚོགས། གདོད་
མའི་སྲོག་ཆགས། གདོད་མའི་དུས་སོགས་ཀྱི་ངོས་འཛིན་ཞིབ་་་
— 195 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
གསལ་དུ་ངེས་པར་བྱོས་ལ་སླད་ཀྱིས་འདི་ལྟའི་སྨྲ་བ་ལ་ཞུགས་ན་་
མཛེས་པར་སེམས་སོ། ། ཡང་ཁྱོད་ཀྱིས། གྲང་བའི་ལུང་བ་འཇིག་
རྟེན་བོད་ན་ཡོད་པ་འབྲི་གཡག་གཉིས་རེད་ཅེས་ཟེར་བ་ནི། འཇིག་
རྟེན་རྒན་པོའི་ཕལ་སྐད་ཙམ་ཡང་མ་ཤེས་པའི་གླེན་བཤད་དེ། ཀྱེ་
མ་ཀྱི་ཧུད་ཆོས་ཀྱི་སྤུན་ཟླ་གངས་ཅན་ལྗོངས་སུ་འཚར་ལོངས་བྱུང་
བའི་དགེ་མཚན་ཧ་ཅང་ཆེ། འདི་ལྟའི་སྨྲ་བ་སྨད་ཙི་ན་པ་ཞིག་གིས་
ཀྱང་མི་སྨྲ་བར་ཐག་གིས་ཆོད། དེ་ལྟ་ན། བོང་བུ་དང་བོང་མ།
ལུག་དང་མ་མོ། རང་དང་ར་མ་སོགས་སྤྱི་དང་ཁྱད་པར་གྱི་རྣམ་
བཞག་མ་ཕྱེད་པས་ནོངས་པས་ད་དུང་ཐ་སྙད་ཀུན་རྫོབ་ཀྱི་ཆོས་ལ་མ་
སྡང་བར་སློབ་པ་རང་གཅེས་སོ། །
ཡང་ཁྱོད་ཀྱིས། ཆོས་ཀྱི་ཚོམས་བསྒྱུར་གནང་མཛད་པའི་་
ཕྱག་རྗེས་ཟླ་མེད་ངེད་ཅག་ལ་ཁྱོད་ལས་ཀྱང་རྒྱུས་ཆེ་པས་ངོ་སྤྲོད་བྱས་
པ་སྐུ་ཚེགས་དང་འོ་བརྒྱལ་བཞེས་པ་ཁོ་ནའོ། ། མུ་ཏིག་འཁྲི་ཤིང་དེ་
ལས། ཚུལ་ཁྲིམས་ཕུན་སུམ་ཚོགས་པ་དང་། །བག་ཡོད་ལ་གནས་
ཡང་དག་ཤེས། ། རྣམ་པར་གྲོལ་བ་དེ་རྣམས་ཀྱི། ། ལམ་ནི་བདུད་
ཀྱིས་རིག་མི་འགྱུར། ། ཞེས་པ་ལྟར་ངེད་སྤུན་ཟླ་ཡིད་མཐུན་རྣམས་
ཀྱིས་རང་ཉམས་སུ་བསྟར་ན་ལེགས་གསུང་དེའི་དགོས་དོན་དེ་ལྷག་
མེད་ལ། རང་དོན་ཡང་དེ་ལྷག་ལས་གཞན་མེད་པ་སྙན་སྒྲོན་ཞུ།
རྒྱ་གར་ལམ་ཡིག་ཀྱང་སྔོན་གྱི་གནས་ཆེན་ཁག་མང་པོ་གཏན་
ལ་ ཕབ་སྟེ་གསལ་བོ་བྱས་ པ་གནས་བསྐོར་པ་རྣམས་ལ་ ཕུལ་བྱུང་་་
ལེགས་སྐྱེས་སུ་ཅི་ནས་ཀྱང་གྲུབ་པ་མ་ཟད། དེ་ལས་གཞན་པའི་
ཨ་བ་བས 196
-



བྱམས་བརྩེ་འོ་མའི་བསང་གཏོར། །
དགེ་མཚན་གྱི་ལེགས་བཤད་མང་པོ་སྣང་བ་ངེད་ཅག་ཐམས་ཅད་ལ་
གསལ་ཆེ་ན། སྤུན་ ཟླས་ མཚམས་སྦྱོར་གནང་བའི་ཡུལ་ཆེ་གེ་མོ་
གཞན་ནས་གཞན་ཞིག་ཡིན་པར་འདོད་དོ། , ། །
བོད་ཆེན་པོའི་སྲིད་ལུགས་རྒྱལ་རབས་དེབ་ཐེར་དཀར་བོ་ནི།
དེབ་ཐེར་རང་ན། རྒྱའི་རྒྱལ་རབས་དང༌། ཏུང་ཧོང་བྲག་ཕུག་
ནས་བུད་པའི་ཤོག་དྲིལ་སྐོར་རྣམས་ལ་བརྟེན་ཁུངས་བཅོལ་པར་་་
མཁས་མཆོག་རང་གིས་རྟགས་མཚན་གསལ་བོ་བཏབ་འདུག དེས་
ན་རང་གཅིག་པུ་མ་གཏོགས་ལེགས་བཤད་དེ་དག་མཐོང་མེད་སྙམ་པ་
ནི་གཞན་ལ་ཧ་ཅང་བརྙས་ཆེ་བའི་སྐུར་འདེབས་སུ་གསལ། །
ཕངས་པ་ཞིག་ལ་སྐབས་འདིར་ལེགས་བཤད་དེ་དག་ངོ་སོར་
ཁྱེར་ནས་མཁས་མཆོག་དེའི་ཕ་གཞིས་སྙིང་ནོར་ཏེ། རྒྱལ་ཁམས་
རིག་པས་བསྐོར་པའི་གཏམ་རྒྱུད་གསེར་གྱི་ཐང་མ་དང་། ལེགས་
སྦྱར་བང་མཛོད་ཕྱག་བྲིས་མ་གཉིས་གླེང་ཙམ་ཡང་མཛད་མེད་པ་ནི་
དེ་དག་ལེགས་བཤད་མ་ཡིན་པར་མཐོང་བའམ། ཡང་ན་གླེགས་
བམ་ཙམ་ཡང་མཐོང་མེད་པའི་རྣམ་འགྱུར་དུ་གསལ་ལོ། ། འདིར་
ངེད་ཀྱིས་ལེགས་བཤད་དེ་དག་ལ་གཅམ་བུའི་ཟོལ་བསྟོད་མ་ཡིན་པར་
དོན་རྒྱན་དང་པོའི་ཚུལ་དུ་མཁས་མཆོག་གང་གི་རྟོགས་པ་བརྗོད་པ་
སའི་གདུ་བུ་ཞེས་པ་ལས། ཨེ་མ་གངས་རིའི་ཕྲག་པ་ནས། ། ཁྱོད་
ངག་ལེགས་བཤད་ཨཱ་དིའི་བུ། ། ཁ་བའི་མཁའ་ལ་འཛེག་པ་ན། །
མཁས་རློམ་ཟླ་སྐར་གནོངས་ཏེ་ཡིབ། ། གངས་རིའི་མགུལ་ན་མུན་
སྤྲུལ་གྱིས། ། འཚོ་ཞིང་བཞེས་པའི་བློ་ལྡན་ཁྱུ། ། ཡང་དག་མཐའ་
- 197
ཡ་



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
ལས་དཀྲོག་བྱེད་པའི། ། གསེར་གྱི་ཐང་མའང་ཁྱོད་ཀྱིས་བརྡལ། །
སྔོན་མེད་ལེགས་བཤད་དུང་གི་རང་མདངས་ཀྱི། ། བཞིན་རས་
འབར་བའི་དེབ་དཀར་མིག་ཡངས་མ། ། དུས་ཀྱི་བུ་ལ་བག་མར་
མངགས་དང་ལྷན། ། ངེས་དོན་བདེ་བ་ཆེན་པོ་ཉམས་སུ་མྱོང་། །
རྒྱ་གཞུང་བོད་དུ་ལོ་ཙཱས་ལེགས་སྦྱར་པ། ། ཐ་སྙད་བང་མཛོད་ཁྱོད་
ཐུགས་ལ་བསྲེལ་ཏེ། ། མ་དག་དྲི་མ་སྤོང་བའི་ཤེལ་བུམ་གྱི། ། སྣོད་
འདིས་རྫ་བུམ་འགའ་ཞིག་རྙོག་མར་བསྒྲུབས། །འཁྲུལ་བར་ངེས་ཚེ་
ས་པཎ་ཡིན་ཀྱང་འགོག ། བདེན་པར་གནས་ཚེ་རྫི་བོའི་ངག་ཀྱང་
ལེན། །བཏང་སྙོམས་བཞག་ཚེ་ལྷག་པར་ཚུལ་བཤད་བྱེད། །འདི་
ནི་ཐུན་མིན་རྣམ་ཐར་སྡོམ་ཚིག་ཡིན། ། ཞེས་བྱ་བ་ནི་ནང་གི་དུངས་
སེམས་མཚོན་པའི་ངག་གི་རྩེད་འཇོ་ཙམ་མོ། །
ཡང་ཁྱོད་ཀྱིས། མཁས་མཆོག་དགེ་ཆོས་རིན་པོ་ཆེས་ཕ་བོང་
ཁ་བ་དང་ཁྲི་བྱང་ཚང་དགེ་རྒན་དུ་བསྟེན་ཚུལ་རཀ་ར་སྤྲུལ་སྐུས་་
བཤད་པ་མི་བདེན་ཟེར་པ་ལ། རྒྱུ་མཚན་ནམ་སྒྲུབ་བྱེད་འོས་ཆེ།
གསལ་ཆ་མེད་པས་གསལ་ཆ་ཅན་འགོག་པ་འོས་མེད་པའི་ཕྱིར། དེ་
ལས་ཀྱང་། དགེ་ཆོས་དང་འབྲེལ་ཡོད་མི་སྣ་སུ་གང་ལའང་ཆ་རྒྱུས་
མེད་ཟེར་བ་ནི་བློ་ཁོག་ཏུ་ཆུད་དཀའ་བའི་སྨྲ་ཁམ་ཆེན་པོ་སྟེ། ཅི་
ཕྱིར་ན། རཀ་ར་སྤྲུལ་སྐུ་སྐུ་མཆེད་ལ་གསལ་བའི་ཕྱིར་ཏེ། ལྷ་
གཅིག་ཕྱག་ན་པད་དཀར་བཅུ་བཞི་པས། རེཀ་ར་ སྤྲུལ་སྐུ་ཐུབ་
བསྟན་ཆོས་དར་ནས་དུས་ཡུན་མི་ཐུང་བའི་རིང་ཁོང་བར་འབྲེལ་
གཏུགས་བགྱིས་མྱོང་ སྟབས་གནས་ལུགས་ཞིབ་ཙམ་རྒྱུས་མངའ་ལ་
ཁ 198 ཡས་མས་



བྱམས་བརྩེ་འོ་མའི་བསང་གཏོར།
བརྟེན། ཞེས་བདེན་དོན་གྱི་རྗེས་གནང་ཁ་བའི་སྤྱི་ནོར་གྱིས་བཀའ་
སྩལ་ ཡོད་ པ་ དེབ་ དེའི་ དབུའི་ ལེགས་ སྨོན་ དུ་ བཞུགས་ པའི་ ཕྱིར།
གཞན་དུ་ན། འདོད་ཆེན་སྙིང་ལ་གནས་པ་ཡི། ། སྐྱེ་བོ་འདི་ཡིས་
མི་བྱེད་མེད། ། ཅེས་པར་འགྱུར་དོགས་ཆེ། དེས་ན། རྒྱུད་སྡེ་
ལས། གཙོ་བོས་ཇི་ལྟར་བཀའ་སྩལ་པ། ། དེ་དག་ཐམས་ཅད་
བདག་གིས་བགྱི། ། ཞེས་དང༌། སྐྱེས་པའི་རབས་ལས། ཕན་
པའི་ལན་དུ་མཆོད་པ་བྱ་བ་ནི། ། བསྒོ་བའི་ཚིག་བཞིན་ཉམས་སུ་
ལེན་པ་ཡིན། ། ཞེས་པ་གོ་བའི་གནད་དམ་པའོ། །
ཡང་ཁྱོད་ཀྱིས། རཀ་རས་བཤད་པ་ཅི་ཡང་མི་བདེན་པར་
བཤད་བཞིན་འོག་དེ་མ་ཐག་ ཏུ། རཀ་རས་རང་གི་གཅེན་པོས་
བཤད་པ་བཞིན་བྲིས་ཞེས་ཟེར་པ་བདེན་པ་ཡ་མེད་དུ་རློམ་དོན་ཅི།
ཁ་གཅིག་ནས་གཏམ་གཉིས་གསུམ་རེ་ལབ་པ་འདི་ཨ་རག་འཐུང་བ་
ཡིན་ནམ། རྒྱུ་མཚན་ ཚད་ མ་ གཞན་ ཞིག་ ཡོད་ པ་ ཡིན་ ལས་ ཆེ།
སྐྱབས་རྗེ་ཕ་བོང་ཁའི་མདུན་ནས་བཀའ་ཆོས་གསན་མིན་ཇི་ལྟར་ཡང་
ཁོང་རྣམ་གཉིས་ཐུགས་ནང་གཤིན་པོ་འདུག་སྟེ། ཕ་བོང་ཁའི་རྣམ་
ཐར་ཆེན་མོའི་ཤོག་ངོས་༤༣༣ (ན)ལས། འདི་སྐབས་ཤིག་ལ་ཨ་
མདོའི་ དགེ་འདུན་ཆོས་འཕེལ་ གྱིས་རྗེ་ (ཕ་བོང་ཁ) ཉིད་ཀྱི་སྣང་
བརྙན་འཕྲུལ་པར་གྱི་དབྱིབས་མཚུངས་འབྱོན་གཙང་ཞིག་ལག་བྲིས་
མར་བཞེངས་ཏེ། རྒྱབ་ཡིག་ ཏུ། བྱམས་བརྩེའི་དཀྱིལ་འཁོར་་་
རྣམ་རྫོགས་པ། ། བསྟན་འཛིན་བདེ་འབྱུང་གཙུག་གི་རྒྱན། །
འཕྲིན་ལས་སྣང་བས་གསེར་ལྡན་ཁྱོན། །ཀུན་ཁྱབ་རྒྱལ་བ་རྒྱ་མཚོའི་
མ་ཡ 199 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
མགོན། །ཞེས་བྱ་བ་གསར་རྩོམ་གྱིས་བསྟོད་བསྔགས་བགྱིས་འདུག་
ཅིང་ཕྱིས་སུའང་སྐྱབས་རྗེ་ཕ་བོང་ཁ་བ་རིན་པོ་ཆེ་བླ་མ་ཧ་ཅང་གི་ཡག་
པོ་ཡོད། ངེད་རང་ལ་ཡང་ཐུགས་མཉེས་པོ་གནང་གིན་ཡོད་ཅེས་
ཁོང་ གི་ གྲོགས་པོ་ རྒྱལ་ རོང་ ལྷ་ བྲིས་ པ་ ཐུབ་བསྟན་ཆོས་རྒྱལ་དང༌།
ལྷ་ས་ཁང་གསར་བ་དཀོན་མཆོག་ནོར་བུ་ཟུང་ལ་བརྗོད་འདུག་པས།
ཁོང་པས་མཁས་མཆོག་དབྱིག་གཉེན་དང་ཞྭ་ལུ་ལོ་ཆེན་སོགས་ཀྱིས་
མཚོན་ཏེ་འཕགས་བོད་ཀྱི་བླ་ཆེན་དང་མཁས་ཆེན་སུ་འདྲ་ཞིག་ལའང་
འཇིག་རྟེན་གཉེན་གྲོགས་ཀྱི་རྩིས་མཐོང་ཙམ་ལས་དད་པ་དག་སྣང་
གིས་བདེན་ཁ་སྤུ་ཙམ་སྦྱིན་མི་སྲིད་པའི་རྟོག་གེ་མགོ་མཁྲེགས་ཤིག་
ཡིན་ཡང་། རྗེ་བླ་མ་ཉིད་སྐྱེས་མཆོག་དམ་པ་བསམ་གྱིས་མི་ཁྱབ་
པའི་ངང་ཚུལ་རྗེན་པར་གསལ་བ་ཞིག་ཏུ་བཞུགས་པའི་སྟབས་ཀྱིས་
དགེ་འདུན་ཆོས་འཕེལ་རང་ཉིད་ནས་གཞན་མ་ཇི་ལྟར་ཡང་རྗེ་འདི་
ལ་དད་པའི་ཕྱོགས་འཛིན་པ་ཞིག་ཡིན། ཞེས་གསུངས་པས་ཤེས་
སོ། །འདིའི་ལུང་ནང་ཁོང་གི་སྙན་རྩོམ་དྲི་མ་མེད་པ་ཞིག་འདུག་པ་དེ་
ད་སྔ་རང་མཉམ་རྣམས་ཀྱིས་གོ་རིག་བྱུང་མེད་པས་བློ་གསར་སྤུན་ཟླ་
དག་དགྱེས་པའི་མཆོད་པར་སྤྲོའོ། །
གཞན་ཡང་ཁོང་གི་ཞལ་ནས་ཀྱང་། སྐྱབས་རྗེ་ཕ་བོང་ཁ་ནམ་
མཇལ་རེས་ཀྱིས་ཐུགས་མཉེས་མཉེས་གནང་ནས། ཕྱག་དབང་ཞུ་
སྐབས་སྟོད་འགག་གི་གོང་ཁའི་ནང་ནས་ཕྱག་བཅུག་སྟེ། དཔེ་ཕྱ་བ་
འདི་ཚོར་ ཤིག་བརྒྱབ་ ཡོད་བགྱི་རེད་ ཅེས་འཕུར་འཕུར་གནང༌ སྟེ།
དེ་ནས་གང་ཅིའི་གསུང་གླེང་ལྷུག་པོར་གནང་རྒྱུ་ཡོད། ཅེས་་་་་་
ཁ- 200 --



བྱམས་བརྩེ་འོ་མའི་བསང་གཏོར།
གསུངས་ པ་ སོགས་ཀྱིས་གསལ། ཡང་ཁྱོད་ཀྱིས་དྲངས་ པའི་ཧོར་
ཁང་ལགས་ཀྱི་ཚིག་དེ་གང་ན་གསུངས་ཡོད་པ་ཞིབ་ཏུ་མ་སྨྲས་པའི་
རྐྱེན་ཅི། འོན་ཀྱང་ཧོར་ཁང་མཆོག་ གིས་བརྩམས་གནང་མཛད་
པའི་མཁས་དབང་དགེ་ཆོས་ཀྱི་ལོ་རྒྱུས། གངས་ཅན་རིག་མཛོད་ཀྱི་
དགེ་ཆོས་གསུང་རྩོམ་པོད་དང་པོའི་ (ལྷ་སའི་པར)དབུའི་ལྡེབ་་་
གཉིས་པའི་མས་ནས་ཡས་བརྩིས་པའི་ཕྲེང་བཞི་བར། དགེ་བའི་
བཤེས་གཉེན་ཤེས་རབ་རྒྱ་མཚོ་ནི་ཁམས་ཚན་ཡོངས་ཀྱི་སློབ་དཔོན་
ཡིན་པས། ། གང་ཉིད་ཀྱི་དགེ་རྒན་དུའང་བསྟེན་ཅིང་། ཞེས་་་་
གསུངས་ཡོད་པ་མི་བདེན་པ་ཡིན་ནམ། ཡང་ན་ཚིག་འདི་དག་མ་
གཟིགས་པར་བཤད་པ་ཡིན། ་་་་
ཡང་། ཚུལ་དེ་ཉིད་དེང་དུས་ཀྱི་ལོ་ རྒྱུས་རིག་པ་སྨྲ་བའི་་་
མཁས་དབང་ཆེན་མོ་ཆབ་སྤེལ་ཚེ་བརྟན་ཕུན་ཚོགས་ལགས་ཀྱིས་ཀྱང་
ཚད་མར་བཞེད་ནས། གང་ཉིད་ཀྱིས་བརྩམས་པའི་བོད་ཀྱི་ལོ་རྒྱུས་
རགས་རིམ་གཡུ་ཡི་ཕྲེང་བ་ཞེས་པ་ལས།། གྲྭ་ཚང་གི་དཔེ་ཆ་པ་་
གཞན་དག་དང་མཉམ་དུ་དགེ་བཤེས་ཤེས་རབ་རྒྱ་མཚོ་ཁོང་གི་དཔེ་
ཆའི་དགེ་རྒན་དུ་མཛད་ནས་མཚན་ཉིད་ཀྱི་རིགས་ལམ་ལ་མུ་མཐུད་
གསན་བསམ་དང་བགྲོ་གླེང་མཛད་པས་གསེར་ས་འོག་དང་མདངས་
ནམ་མཁར་འཕྲོ་བའི་དཔེ་ལྟར་མཁས་པའི་གྲགས་སྙན་དེ་མ་ཐག་ཏུ་
ཁྱབ་ཅེས་བཤད་པ་དང་། ལྷ་རམས་པ་སྐལ་བཟང་རྒྱ་མཚོ་མཆོག་
གིས་ཀྱང་། ། དགེ་བཤེས་རིན་པོ་ཆེ་དང་དགེ་འདུན་ཆོས་འཕེལ་་
གཉིས་ས་ཕྱོགས་གཅིག་གི་མི་ཡིན་པ་དང་། བླ་སློབ་ཀྱི་འབྲེལ་བ་
---- 201 --



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
ཡོད་པ། ནང་སྒོས་སུ་ཁོ་རང་རིག་པ་ཧ་ཅང་རྣོ་བའི་དབང་གིས་
རིན་པོ་ཆེ་ནས་ཐོག་མཐའ་བར་གསུམ་དུ་དྲིན་གྱིས་བསྐྱངས་པ་དང་
ཐུགས་རྩིས་ཧ་ཅང་ཆེ་བ་རེད་ཅེས་གསུངས་པ་རྣམས་གཟུ་བོའི་བཤད་
པ་ཁོ་ནར་གོའོ། །
དགག་ལན་བསྐལ་མེ་ཞུ་བ་བོའི་གྲས་སུ་རང་གི་མཚན་བཀོད་
ཡོད་པ་མཁྱེན་ཡོད་པ་ཆ་མ་འཚལ་ཞེས་ཟེར་བ་ནི་མོ་མའི་ལབ་རྡོལ་དུ་
གསལ་ཏེ། དགག་ལན་དེ་བརྩམས་གྲུབ་ནས་ལོ་གྲངས་མང་པོ་ཞིག་
ལ་དྲན་དབང་དགེ་ཆོས་ལགས་འཚོ་བཞུགས་མཛད་ཡོད་པ་ལོ་ཚིགས་
ཀྱིས་གསལ་པས་དགག་ལན་དེ་ལ་ཆེད་དུ་གཟིགས་མེད་པའི་དབང་དུ་
བྱས་ནའང་རང་ཉིད་ཀྱི་མཚན་བཀོད་ཡོད་པ་མཁྱེན་གསལ་ཡོད་པར་
བདག་གིས་ཤེས་བྱེད་དུ་མ་བཅས་མགྲིན་པ་གཟེངས་སུ་བཏེགས་ནས་
སྨྲ་བར་སྤོབས་སོ། ། གཞན་དུ་ན་དགེ་བཤེས་མཆོག་ཚུལ་དེ་རྒྱུས་
གསལ་ ཅན་གྱི་དགེ་བཤེས་ ཕན་ཚུན་ལ་ ཐུགས་ ཤིན་ཏུ་གནོང་པར་
འགྱུར་བས་སོ། ། དེས་ན་འདི་འདྲའི་གཡོ་འཕྲུལ་མཁས་དབང་དེ་
དག་ལ་ལྟ་ཅི་རང་ཅག་ཕལ་བས་ཀྱང་བྱ་མི་འདོད་པ་ཁོ་ནའོ། ། །
ཡང་ཉིད་ཀྱི་བཤད་སྟངས་ལ་འཁྲིས་ན། དགེ་བཤེས་རིན་པོ་
ཆེ་དགེ་ལུགས་པའི་མཁས་པ་ཡིན་སྟབས་བསྟེན་མེད་པར་འདོད་ན།
དྲན་དབང་དགེ་ཆོས་སྡེ་ཚ་བཀྲ་ཤིས་ཆོས་སྡིངས་སུ་བཞུགས་དུས་ཀྱི་
དགེ་རྒན་མཁས་དབང་ཨ་ཁུ་གསུང་རབ་རྒྱ་མཚོ་མཆོག་དང་། བླ་
བྲང་དུ་བཞུགས་སྐབས་བཤེས་གཉེན་ཨ་ཁུ་ལྷ་མོའི་ཚུལ་ཁྲིམས་སོགས་
བསྟེན་པ་ཚད་མར་གྱུར་པའི་མཁས་ཆེན་བདག་གི་དགེ་རྒན་བཀའ་
202 -



བྱམས་བརྩེ་འོ་མའི་བསང་གཏོར།
དྲིན་ཅན་ཁོང་ཚུལ་ཁྲིམས་རིན་པོ་ཆེའི་ཞལ་སྔ་ནས་གསུངས་པ་དངོས་
སུ་ཐོས་པས་འདི་དག་ཀྱང་མ་བསྟེན་པར་འདོད་དགོས་ལ། དེས་མི་
ཚད་ཁོང་ཉིད་སྡེ་ཚ་ནས་བླ་བྲང་དུ་ཐུགས་གཉེར་ལ་ཕེབས་སྐབས།
དགེ་རྒན་གསུང་རབ་ཚང་ལ་གནང་ཞུས་ཀྱི་ཚུལ་དུ་སྙན་ངག་ཚིགས་
བཅད་གཅིག་བྲིས་ཡོད་པ་ཁོ་བོའི་མཁན་པོ་རིན་པོ་ཆེ་མངྒའི་མཚན་
ཅན་གྱིས་ལྗགས་རྩེར་བླངས་པ་ལན་དུ་མར་དངོས་སུ་ཐོས་ཀྱང་ཡི་གེ་
རིས་སུ་མ་ཕབ་པར་རེ་ཞིག་བྱ་བཏང་འདུལ་འཛིན་དམ་པའི་དགོངས་
པ་རྫོགས་པར་གྱུར་པས་ཚིག་ཇི་མ་ཇི་བཞིན་འགོད་ཐབས་བྲལ་བ་ནི་
ཡིད་ཕམ་པའི་གནས་སོ། ། དེའི་ནང་དོན་ཕལ་ཆེར་རྫིང་བུའི་ཉ་
གཤོག་རྩལ་རྒྱས་པས་ད་ནི་རྒྱ་མཚོ་ཆེན་པོ་ཞིག་ལ་འགྲོ་ཞེས་པའི་དོན་
ཡིན་པ་དྲན་པའི་ངོས་སུ་གསལ་བ་ཙམ་མོ། ། ཚུལ་དེར་རྒྱུས་མངའ་
ཅན་དག་གིས་བཀའ་རྩོམ་དེ་འདོན་སྤྲོད་ད་སྔ་བྱས་མི་སྣང་བས་རྙེད་
ཅི་ཐུབ་བྱ་བར་འོས། ཞུ་རྒྱུ་ཞིག་ལ་དྲན་དབང་དགེ་ཆོས་ཀྱི་སྙན་
རྩོམ་ཁྲོད་དུ། ཨ་མཆོད་ཀྱི་ལོ་རྒྱུས་ཀ་རྩོམ་ཟེར་བ་ཞིག་འཁོད་ཡོད་
པ་ནི་ཁོང་གི་རྩོམ་མིན། དེ་ནི་རྩོམ་སྒྲིག་པ་སངས་རྒྱས་ཀྱིས་ལྷ་སྡེ་ཨ་
ཁུ་རིན་པོ་ཆེ་དགེ་འདུན་བསྟན་འཛིན་གྱི་ཕྱག་ནས་བླ་བྲང་ལ་བསྐུར་
པའི་ཀ་རྩོམ་སོགས་ཁྱེར་སྐབས་མཚོ་སྔོན་པོའི་ཨ་མཆོད་ཅིག་གིས་བྲིས་
པ་དེ་དག་གི་གྲས་སུ་ཚུད་སོང་བས་རིམ་བཞིན་ཟི་ཁྲོན་དང་བོད་་
ལྗོངས་ནས་ཀྱང་དེ་ཉིད་ཁོང་གི་བརྩམས་ཆོས་ཀྱི་གྲས་སུ་བཞག་ངེས་
པ་དགེ་རྒན་རིན་པོ་ཆེའི་ཞལ་སྔ་ནས་ གསུངས། འདི་ཙམ་ཡང་
བརྩམས་ཆོས་ཀྱི་བྱི་དོར་དུ་བསམས་ནས་བྲིས་པ་བློ་གསལ་རྣམས་
-- 203 ཡ



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
དགྱེས་དགྱེས་ཞུ་སྟེ་ཞར་གྱི་གཏམ་མོ། །
ཡང་ཁྱོད་ལྟར་ན་དགེ་ཆོས་ལགས་ཀྱིས་སྨིན་གླིང་མཁན་ཆེན་མ་
གཏོགས་བླ་མའམ་སློབ་དཔོན་གཞན་ལས་ཆོས་བཀའ་ཞུས་མི་འདུག་
ན། ཀ་ཁ་སློབ་པ་ནས་གཡའ་མ་བཀྲ་ཤིས་འཁྱིལ། སྡི་ཚ། བླ་
བྲང་། འབྲས་སྤུངས་སོགས་སུ་བླ་མ་གཅིག་ཀྱང་བསྟེན་མེད་དགོས་
པས། དེས་བསྟེན་པའི་འཆད་པ་པོ་དག་ཁོང་གི་བླ་མར་མི་འགྱུར་
བ་ཡིན་ནམ། ཁོང་གི་ཡོན་ཏན་ཡོད་ཚད་རང་རྡོལ་དུ་འདོད་དམ་
ཅི། དང་པོ་ལྟར་ན། གཞུང་ལུགས་ཆེན་མོ་འཁྲིད་པ་ཕར་ཟད་
ཐུན་མོང་རིག་བྱེད་ཀ་ཁ་ནས་སུམ་རྟགས་སྙན་ངག་སོགས་ཀྱི་རིག་
གནས་བསླབ་ཁྲིད་བྱས་པའང་བླ་མར་འཛིན་དགོས་ཏེ། འཇམ་
དབྱངས་ཐོན་མིས། སློབ་དཔོན་དེ་ཉིད་དུ་འཛིན་ཅིང༌། ། ཞེས་
གསུངས་པ་ལྟར་མདོ་རྒྱུད་གསུང་རབ་དགོངས་འགྲེལ་དང་བཅས་པ་
དགོངས་པ་གཅིག་དང་དབྱངས་གཅིག་ཡིན་པས་འདི་ལས་འདའ་མི་
རིགས་ པའི་ ཕྱིར། གཞན་ དུ་ ན་ དམ་ པའི་ ལྷ་ ཆོས་ ལས་ ལྟ་ ཅི།
འཇིག་རྟེན་མི་ཆོས་ཀྱི་ལུགས་ལས་ཀྱང་ཐ་ཆད་ཁྲེལ་མེད་གཅེར་བུར་
རྒྱུ་བའི་ངང་ཚུལ་དུ་འདུག་པས། དེ་འདྲའི་མཛད་སྤྱོད་སྐྱོ་བོ་དྲན་
དབང་ལགས་ཀྱིས་མཛད་མི་སྲིད་པ་སུ་ལའང་ཐེ་ཚོམ་མེད་དོ། །
གཞན་ཡང་། སློབ་དཔོན་གཅིག་ལས་བསྟེན་མེད་པ་བསྟོད་
བྱེད་དུ་འགྲོ་ན། འོ་ན་གཅིག་ཀྱང་མ་བསྟེན་པའི་གནག་རྫི་མོ་ཡང་
ཧ་ཅང་བསྔགས་པའི་གནས་སུ་འགྱུར་བའི་ཕྱིར་རོ། ། དེས་ན་སྤུན་
ཟླ་ཁྱོད་ཀྱིས་རང་བློ་ནང་དུ་སྐོར་དང༌། རང་ལ་བསླབ་པ་མནོས་
ཡཁག 204 -



བྱམས་བརྩེ་འོ་མའི་བསང་གཏོར།
པའི་བླ་མ་དེ་དག་བྱང་ཆུབ་བར་དུ་རྒྱུན་དུ་འཛིན་དགོས་པ་ཡིན་ནམ་
མཚང་དུ་འཛིན་དགོས་དཔྱོད། ཡང་བཤེས་གཉེན་ཆེན་པོ་དེ་དག་
དགེ་ཆོས་ལགས་ཀྱིས་དགེ་རྒན་དུ་མ་བཀུར་པས་ཁོང་ལ་མཁས་པ་
དཔའ་བོའི་མཚན་ཐོགས་དོན་མེད་ཅིང་།། དེ་དག་བཀུར་པ་ལས་
ཁོང་ལ་མཚན་ཤས་གང་ཡང་མི་འབྱུང་བར་སེམས། ལར་གངས་
ཅན་གྱི་ཐོས་པ་དགའ་ཡང་བཤེས་གཉེན་མར་པ་བཀུར་ཏེ་མངོན་པར་
སངས་རྒྱས་པ་མཐུན་གྲུབ་ཡིན་པའི་ཕྱིར། དེས་ན་གསུང་སྒྲོས་དེ་
ཉིད་དག་པའི་དབང་དུ་བྱས་ནའང་ཁེངས་དྲེགས་ཅན་གྱི་བླ་སྤྲུལ་ལམ།
སྟོབས་ཀྱིས་ཆེ་བའི་མཁན་ཁྲི། ཅི་ཡང་མི་མཁྱེན་པའི་གྲུབ་ཆེན།
མིང་དོན་འགལ་བའི་བཤེས་གཉེན་སོགས་ཆོས་ཀྱི་གོ་ས་མཐོན་པོར་
བཞུགས་པ་དག་ལ་ངོ་སྲུང་ཚུལ་འཆོས་ཀྱི་ནོར་སྐྱོང་མཇུག་མ་མི་གཡོ་
བར་གསུངས་པ་ཉིད་དེ། དེ་ནི་དབང་རྣོན་ཆོས་ཀྱི་རྗེས་འབྲང་གི་
རང་གཏམ་དུ་གྱུར་པས་ཁྱོད་ཀྱི་རེ་བ་སྐོང་བྱེད་དུ་མི་འགྲོའོ། ། དྲན་
དབང་མཆོག་གི་ཆེ་བའམ་འཕྲིན་ལས་ཀྱི་མཚན་སྙན་གདུགས་དཀར་
དགུང་དུ་འདེགས་ན། ཁྱེད་ཀྱི་ཉ་ཉོག་དམ་དུམ་འདི་དག་ཕན་པ་
ལས་ཞབས་འདྲེན་དུ་འགྲོ་དོགས་ཆེ། ངོ་མཚར་བའི་རྣམ་ཐར་་་
འགའ་ཞིག་ཕྲན་བུས་ཀྱང་དྲན་དབང་ཁོང་དང་དུས་ཐོག་མཉམ་པའི་
རྒྱུས་གསལ་མཁྱེན་པའི་བཤེས་ གཉེན་དམ་པ་འགའི་ཞལ་སྔ་ནས་་་
དངོས་སུ་ཐོས་ཡོད་ནའང་འདིར་རེ་ཞིག་བཤད་རྩིས་མིན་ནོ། །
མཇུག་བསྡུ་བའི་སྐབས་འདིར་ཞུ་བར་བྱ་བ་ནི་ས་པཎ་གྱི་་་་
མཁས་འཇུག་ལས། ཆོས་དང་མཐུན་པའི་རྩོད་པ་ལ། ། ལོག་རྟོག་
— 205 —་



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
ཟློག་ཕྱིར་བརྩད་བྱ་ཡི། ། ཆགས་སྡང་དབང་གིས་རྒྱལ་འདོད་དང་།
། ཕ་རོལ་ཕམ་པ་བསྐྱེད་ཕྱིར་མིན། ། ཞེས་པ་ལྟར་རྒྱུའི་ཀུན་སློང་
བཅའ་ཅི་ཐུབ་ཀྱིས་བྲིས་མོད། བར་བར་དུ་དུས་ཀྱི་ཀུན་སློང་གི་རྟ་
ཕོ་དྲན་པའི་ཀྱོ་བས་མ་ཟིན་པར་ཁྲེལ་གཏམ་རེ་འགའ་འཆོར་་་་་
ཐུགས་ཟུར་སྤྱན་ཟུར་ལ་མ་ཕོག་པར་རང་ཅག་གངས་རིའི་སྤུན་ཟླ་
རྣམས་ཀྱིས་སྔོན་བྱོན་གཞུང་ལུགས་བརྒྱ་ཕྲག་སྨྲ་བའི་མཁས་དབང་སྤྱི་
དང༌། ལྷག་དོན་ཐུབ་ པའི་བསྟན་པ་སྣུམ་ ཟད་ཀྱི་མར་མེ་དང་།
ལྟག་ཆད་ཀྱི་རྫིང་བུ་ལྟ་བུར་གྱུར་པའི་དུས་མཐའ་འདི་ལ་ཐུགས་་་
བསྐྱེད་ཀྱི་གོ་ཆ་བླ་ལྷག་ཏུ་བགོས་པའི་སྨྲ་དབང་ཆེན་པོ་རྣམས་ལ་ཟོལ་
བྲལ་དང་བའི་སྙིམ་པ་བྲང་ལ་མཛེས་པར་བྱས་ནས་རང་རེའི་བོད་ཀྱི་
བསྟན་སྲིད་ཀྱི་རྩ་ལག་གཉིས་པ་མེད་པའི་ཁྱད་ནོར་ཤེས་རིག་ཅི་་་
མཆིས་ལ་ཕྱོགས་མེད་དུ་སྦྱངས་ཏེ་དལ་བ་དོན་ལྡན་དང་རང་རིགས་
འོད་སྣང་ལ་ལམ་ཆེན་ཞིག་རྙེད་པར་སྨོན་ཏོ། ། །
འདིར་སྨྲས་པ། ལུང་དང་རིགས་པས་ཉེ་བར་མཛེས་པ་་་་
ལེགས་བཤད་ནོར་བུའི་འོད་གཟི་ཡིས། ། འཁྲུལ་ལམ་རོལ་མཚོའི་
མུན་པ་མཐར་བྱེད་ཆོས་དབྱིངས་རང་བཞིན་ལྷམ་མེར་བྱས། །ཡོན་
ཏན་གཏེར་གྱི་སྐལ་བཟང་རེ་སྐོང་ཡངས་པའི་དབྱིག་གི་བློ་གྲོས་་་་་
མར། ། དགེ་ལེགས་ཆར་ཆུ་རྟག་པར་འབེབས་མཛད་དཔང་གྱུར་་་་
མཁས་པ་དེ་རྣམས་དྲན། །
རང་ཅག་སྙིང་ལ་རིང་ནས་གནས་བཅས་མ་རིག་བྲང་འགྲོ་ནག་
པོ་བརྩེགས། ། གཉིས་པ་དང་ལྡན་ལས་ཉོན་ཆགས་སྡང་ལུས་ཕྲའི་
ཡ 206 -



བྱམས་བརྩེ་འོ་མའི་བསང་གཏོར།
གར་གྱི་སྟངས་སྟབས་ཅན། །བདེ་དགེ་སྲོག་འཕྲོག་ཕྲ་རྒྱས་ཟོལ་གྱིས་
དུ་ 3 ཁ་གསུམ་ལ་སྦྱོར་བ་འདི། ། མི་ཟད་གསང་བའི་བུམ་བཟང་
ལས་འོངས་བསང་གཏོར་འོ་མས་སྦྱངས་གྱུར་ཅིག །
བདག་བློར་འཆད་པའི་རྣམ་དཔྱོད་མ་རྒྱས་ཤིང༌། །
བརྒལ་བརྟག་རྩོད་པའི་ཆོས་གྲྭར་མ་ཞུགས་ལ། །
རིག་བྱེད་རྩོམ་པའི་སྤོབས་པ་བྲལ་ནའང༌། །
དགའ་བའི་རྟ་ལམ་འགོག་པ་སུ་ཞིག་མཆིས། །
ཐུབ་བསྟན་ཡང་སྙིང་གྲུ་བོ་ཆེ་ལ་ཞུགས། །
བཤེས་གཉེན་དེད་དཔོན་དཔྲལ་བའི་ཐོད་དུ་བཀུར། །
གཞུང་ལུགས་པོད་ལྔའི་ནོར་བུ་ལེན་ལ་བྲེལ། །
བསམ་ཞིང་བསམས་ན་ཀོ་བོ་སྐལ་བཟང་སྙམ། །
ཨེ་མ་དུས་འདིར་མཁས་རློམ་གདེངས་ཀ་མཐོ། །
ཁྱོད་ཞབས་རྡུལ་ཕྲན་མཆོད་ཀྱང་རྙེད་བཀུར་སླད། །
དྲེགས་ལྡན་འགའ་ལ་མཇུག་མ་གཡོ་མཐོང་བ། །
སྔོན་གྱི་འབྲུག་རོང་ངོར་བའི་རྣམ་ཐར་བཞིན། །
མཁས་གང་ཐེར་ཟུག་ལྟ་བ་མཁྲེགས་བཟུང་མིན། །
བཙུན་གང་ཕྱི་ཚུལ་འཆོས་པའི་སྐྱེ་སྤྲུལ་མིན། །
བཟང་གང་ཁ་འཇམ་དམ་པའི་རྒྱལ་སྲས་མིན། །
- 207



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
ཁྱོད་གཞན་གུས་པ་མི་ལྷོད་རང་དབང་ཅི། །
དེ་ཕྱིར་ཚིག་གི་ལྗོན་པ་འདིར། །
ལྷག་བསམ་རྫོགས་པའི་འདབ་མ་ཡོངས་། །
རང་མཉམ་མཛེས་མའི་སྙན་གོང་ལ། །་་
ཤལ་བ་རིང་འདི་ཁོ་བོས་བྱས། །
དེ་ལྟར་འབད་བྱས་རྣམ་དཀར་ལེགས་ཚོགས་ཟླ་གཞོན་ཁུ་བས་སྙིང་
བརླན་པས། །སྐྱེ་བའི་ཕྲེང་བར་དམ་པའི་ཞབས་རྡུལ་མགོ་བོས་ལན་
བརྒྱར་མཆོད་བཞིན་དུ། །དེ་ཡི་འདོམས་ངག་ཁ་ལ་འགྱུ་བཞིན་སྤྲིང་
ཡིག་སྙན་ཚིག་འགྲོ་ལ་ཀློག །ཀུན་གསལ་རྣ་ལུང་ས་འདིར་མཛེས་པ་
དེ་སྲིད་བསྟན་འགྲོའི་རྒྱུན་དུ་སྨོན། །
རྟོག་གེ་རིགས་པའི་ཆུ་བོའི་ཤིང་། །
སྙིང་བོར་བསྲེལ་མིན་གནས་ལུགས་དཔྱ། །།
འཛིན་པ་ཐོབ་པའི་ལི་ཁྲི་ཡིས།། ། །
ནོར་གྱི་བློ་གྲོས་སྒེག་གྱུར་ཅིག །
ཅེས་ཟབ་མོ་དབུ་མའི་བསྙེལ་ཟིན་བྱམས་བརྩེ་འོ་མའི་བསང་གཏོར་
ཞེས་བྱ་བ་འདི་ནི་ལུང་དང་རིགས་པ་སྨྲ་བའི་མཛེས་རྒྱན་བདག་གི་
ཆོས་ཀྱི་སྤུན་གྲོགས་ཤཱ་ས་ན་དྷ་ར་དང༌། ཐ་སྙད་ཤེས་བྱའི་གནས་ལ་
བག་ཡངས་སུ་སྤྱོད་པའི་ཆོས་ཀྱི་བུ་པུཎེའི་ཞབས་སོགས་ཀྱིས་སྐུལ་མ་
208 །



བྱམས་བརྩེ་འོ་མའི་བསང་གཏོར།
དང་གྲོགས་དན་མི་དམན་པ་བགྱིས་པ་དང༌། རང་ཉིད་ཀྱང་གཞུང་
འདིར་བག་ཆགས་རེ་ཞོག་ན་སྙམ་པའི་སྨོན་པ་བཅས། དམ་པ་དུ་
མའི་ཞབས་རྡུལ་གུས་པས་སྤྱི་བོར་ལེན་པ། ཡུལ་གངས་ཅན་གྱི་སའི་
ཆ། རིག་པ་འབྱུང་བའིགྲོང་ཁྱེར་གྱི་མཐར་སྐྱེས་ཤིང༌། གཉིས་
མེད་ཁོལ་བོར་འཕྱན་པའི་ཐ་སྙད་པ་ཁྱུང་ཕྲུག་བློ་བཟང་དར་རྒྱས་
མཚོ་བྱུང་རོལ་བའི་བློ་གྲོས་སུ་འབོད་པས་ཡེ་ཐོ་དྲེགས་ལྡན་རྩལ་གྱི་ལྷ་
ཞོལ་སྤང་དཀར་ ཐང་དབེན་གནས་སྒྲུབ་པའི་དགའ་ཚལ་དུ་སྤྱི་ལོ་
༡༩༩༣ ཟླ ༣ ཚེས་ ༡ལ་གྲུབ་པར་སྦྱར་བའི་ཡི་གེ་བ་ནི་ལྷག་བསམ་རབ་
དཀར་གཡག་རྔོན་ནོ། །འདིས་ཀྱང་རང་མཉམ་འགའ་རེ་ལ་ཕན་པ་
ཅུང་ཟད་རེ་ཐོགས་པར་གྱུར་ཅིག །
《རྩོད་སྒྲུབ་རིག་པའི་རླབས་ཕྲེང་»སྤྱི་དེབ་དང་པོ་རུ་འཁོད།
པ་བས
209 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
༄༅། ། སྡེ་སྲིད་སངས་རྒྱས་རྒྱ་མཚོ་དང་ཀུན་མཁྱེན་
འཇམ་དབྱངས་བཞད་པ་གཉིས་ཀྱི་
འབྲེལ་བའི་སྐོར་གླེང་པ།
གངས་ལྗོངས་སྐྱེ་དགུའི་མགོན་སྐྱབས་ཆེན་པོ་༧རྒྱལ་དབང་ལྔ་
བ་རིན་པོ་ཆེས་གཙུག་ལག་གཉིས་ཆར་གྱི་བགྱི་བ་ ཐམས་ཅད་རྒྱལ་
དབང་རང་ཉིད་དང་ཁྱད་མེད་པར་གསུངས་ཤིང༌། རྒྱལ་ཐབས་ཀྱི་
སྲིད་ཁྲིར་དབང་བསྐུར་བའི་གངས་ལྗོངས་ཀྱི་སའི་ཚངས་པ་ཆེན་པོ་སྡེ་
སྲིད་སངས་རྒྱས་རྒྱ་མཚོ་མཆོག་དང༌། མཁས་གྲུབ་ཀླུ་དབང་བྱེ་བའི་
གཙུག་ན་མཁས་བཙུན་བཟང་བོའི་གདེངས་ཀ་མངོན་པར་བརྗིད་
ཅིང༌། འཆད་རྩོད་རྩོམ་པའི་འཕྲིན་ལས་ ཉི་ཟླའི་འོད་ཀྱིས་ནོར་་
འཛིན་ཡངས་པོའི་ཁྱོན་ཀུན་རྣམ་པར་ཁྱབ་པའི་ཆོས་ཀྱི་རྒྱལ་བོ་ཆེན་
པོ་དབལ་ཤུལ་ངག་དབང་བརྩོན་འགྲུས་ སམ་སྒོ་མང་བླ་མ་འཇམ་
དབྱངས་བཞད་པའི་རྡོ་རྗེ་གཉིས་ཀྱི་འབྲེལ་བའི་སྐོར་ལ་སྔ་དེང་གི་ལོ་
རྒྱུས་སྨྲ་བ་མང་པོ་ཞིག་གིས་ངོས་འཛིན་ཡང་དག་པར་བྱུང་མེད་པར་
མ་ཟད། དོན་དངོས་ལས་རིང་དུ་བརྒལ་བའི་བཤད་ཚུལ་ཡང་མི་
ཉུང་བ་ཞིག་བྱུང་ཡོད། དེ་ནི་སྐབས་དེའི་རྙོག་འཛིང་ཆེ་བའི་སྲིད་
དོན་གྱི་གནས་ཚུལ་དང༌། ལྷ་བཟང་ཧན་སྲིད་དབང་ལ་རྔམ་པའི་
གཡོ་སྒྱུའི་སྦྱོར་བའི་མཐིལ་ཇི་བཞིན་མ་རྟོགས་པ་ལས་བྱུང་བ་ཡིན་ཏེ།
མཁས་པའི་གཙུག་རྒྱན་ཆེན་པོ་ཀུན་མཁྱེན་འཇམ་དབྱངས་བཞད་པ་
ཡ 210



སྡེ་སྲིད་དང་ཀུན་མཁྱེན་གྱི་འབྲེལ་བའི་སྐོར་གླེང་བ།
ཡང་ལྷ་བཟང་ཧན་གྱི་བསླུ་བྲིད་དུ་ཚུད་ནས་སྡེ་སྲིད་ཀྱི་སྲིད་དབང་མ་
སྐྱོར་བ་དང༌། དངོས་ཤུགས་བརྒྱུད་གསུམ་གྱིས་ལྷ་བཟང་ཧན་གྱི་ངོ༌
སྲུང་རྐྱང་བ་བྱས་ཏེ། སྡེ་སྲིད་སྐུ་བཀྲོངས་པར་ཡང་བཤོལ་འདེབས་
མ་མཛད་པར་བཤད་པ་དང༌། སྡེ་སྲིད་ཁོང་དགེ་ལུགས་པར་སྡང་
བོ་ཡོད་སྟབས་ཁོང་རྣམ་པ་གཉིས་ཐུགས་མི་མཐུན་ཚུལ་སོགས་དངོས་
ཡོད་གནས་ཚུལ་དང་མི་མཐུན་པའི་བཤད་ལུགས་ཡ་མཚན་པ་ཅི་
རིགས་བྱུང་ཡོད་པ་དེ་དག་སྐབས་དེའི་འབྲེལ་ཡོད་ལོ་རྒྱུས་ཡིག་ཆར་
ཁུངས་བཅོལ་ཏེ་བསལ་བར་བྱ་བ་ལ།
དང་པོ། སྐབས་དེའི་སྲིད་དབང་
འཕྲོག་ལེན་གྱི་འཐབ་རྩོད།
དུས་རབས་བཅུ་བདུན་པའི་དུས་སྟོད་ལ་བོད་ཀྱི་ཆབ་སྲིད་ཆར་
རླུང་དྲག་པོ་འཚུབ་པ་ལྟར་གྱུར་ཅིང༌། ས་གནས་ཀྱི་སྟོབས་ཤུགས་
ཁག་གིས་ཆོས་ལུགས་གྲུབ་མཐའ་མི་གཅིག་པའི་རྣམ་པ་བཟུང་སྟེ་ཕན་
ཚུན་འཐབ་རེས་བྱེད་པ་ལས་གཞན། སོག་པོའི་ཚོ་བ་ཁག་གིས་ཀྱང་
གྲུབ་མཐའ་མི་འདྲ་བ་སོ་སོ་དང་བསྡེབས་ཏེ་རང་གི་སྟོབས་ཤུགས་
བོད་ལ་སིམ་འཛུལ་གང་ཐུབ་བྱས། ༡༦༡༨ལོར་ཀརྨ་བསྟན་སྐྱོང་
དབང་བོས་ཕག་གྲུའི་སྲིད་དབང་དངོས་སུ་མགོ་རྟིང་བསློགས་ཏེ་ཀརྨ་
པའི་སྲིད་དབང་བཙུགས་ཤིང༌། བོད་ཡོངས་ཀྱི་སྲིད་ཀྱི་བདག་པོར་
གྱུར། གཙང་པ་རྒྱལ་བོར་སྲིད་དབང་ཐོབ་རྗེས་རི་བོ་དགེ་ལྡན་པའི་
- 211 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
བསྟན་པ་རྩ་མེད་དུ་གཏོང་ཆེད་བཙན་ཤེད་ཀྱིས་གྲུབ་མཐའ་བསྒྱུར་དུ་
བཅུག་པ་དང༌། གྲུབ་མཐའ་བསྒྱུར་མི་འདོད་པ་དག་དམར་གསོད་
གཏོང་བ་སོགས་བྱས་ཤིང་ཏཱ་ལའི་བླ་མའི་ཡང་སྲིད་ངོས་འཛིན་བྱས་
མི་ཆོག་པའི་བཀའ་ཕབ། བྱེད་སྟངས་དེས་དགེ་ལུགས་པར་ཕོག་
ཐུག་ཆེན་པོ་བྱུང་སྟེ་ཕྱག་མཛོད་བསོད་ནམས་རབ་བརྟན་སོགས་ཀྱིས་
༡༦༣ ༡ལོར་སོག་པོ་ལྷ་བཙུན་བློ་བཟང་བསྟན་འཛིན་ལ་དམག་་་་
རོགས་ཡོང་བའི་རེ་བ་ཞུས་ནས་སོག་དམག་མང་པོ་དབུས་སུ་དྲངས་
ཏེ་གཙང་པ་རྒྱལ་བོ་ཕམ་ཉེས་སུ་བཏང་།
སྐབས་དེར་དགེ་ལུགས་པའི་བླ་སྤྲུལ་ཆེ་ཁག་འགའ་ཤས་ཀྱིས་
བར་འདུམ་བྱས་ནས་གཙང་པ་རྒྱལ་བོས་འཕྲོག་པའི་དགེ་ལུགས་པའི་
མཆོད་གཞིས་རྣམས་ཚུར་སྤྲོད་དགོས་པ་དང་། གྲུབ་མཐའ་བསྒྱུར་
པའི་དགོན་པ་རྣམས་བསྐྱར་གསོ་བྱེད་པ་སོགས་ ཁས་ལེན་མི་བྱེད་
ཐབས་མེད་བཟོས། གཙང་པ་རྒྱལ་བོས་རང་ཉིད་ཕམ་པའི་སྡུག་
ནད་མ་ཐེག་པར་སོག་པོའི་ལེན་ཏན་རྒྱལ་བོ་དང་བེ་རི་དོན་ཡོད་རྡོ་རྗེ་
གཉིས་ལ་དམག་རོགས་ཞུས་ཏེ་ཡང་བསྐྱར་བོད་ཡོངས་རྫོགས་དབང་
དུ་བསྒྱུར་བའི་རེ་བ་བཅངས། གནས་ཚུལ་དེ་དབུས་སུ་ཁྱབ་རྗེས་
ཕྱག་མཛོད་བསོད་ནམས་རབ་བརྟན་སོགས་དགེ་ལུགས་པའི་དབང་
འཛིན་པ་དག་དངངས་སྐྲག་སྐྱེས་ཏེ་ཕོ་ཉ་མངགས་ནས་སོག་པོ་གུ་ཤྲཱི་
ཧན་ལ་དམག་རོགས་བཅོལ། གུ་ཤྲི་ཧན་གྱིས་ཆ་ཧར་ལེན་ཏན་རྒྱལ་
བོའི་བུ་ཨར་ས་ལང་བོད་དུ་བསྐྱོད་པའི་ལམ་བར་ཐུག་འཕྲད་བྱས་
ནས་དགེ་ལུགས་པར་གནོད་སྐྱོན་གཏོང་མི་འོས་པ་སོགས་གླེང་མོལ་
- 212 ---



སྡེ་སྲིད་དང་ཀུན་མཁྱེན་གྱི་འབྲེལ་བའི་སྐོར་གླེང་བ།
མང་ཙམ་བྱས་པས་ཁོའི་ལྟ་བ་འགྱུར་ཏེ་ཕྱག་མཛོད་བསོད་ནམས་རབ་
བརྟན་སོགས་དགེ་ལུགས་པའི་རྒྱབ་ཕྱོགས་སུ་ལངས་ནས་གཙང་པ་
རྒྱལ་བོའི་དམག་དཔུང་ལ་ཕར་རྒོལ་བྱས་ཤིང༌། རྒྱལ་དབང་ལྔ་བ་
ཆེན་པོར་མཇལ་ཁ་ཞུ་བ་སོགས་བྱས་ཏེ་ཕ་ཡི་བཀའ་མ་བརྩིས་པས།
ཆ་ཧར་ལེན་ཏན་རྒྱལ་བོས་མི་མངགས་ནས་ཨར་ས་ལང་ལྐོག་བསད་
བཏང་། དེའི་ཕྱི་ལོ་ནས་བཟུང་རིམ་བཞིན་གུ་ཤི་ཧན་གྱིས་སྟོབས་
ཤུགས་རྒྱ་བསྐྱེད་པའི་མགོ་བརྩམས་ཏེ་ཤར་མཚོ་སྔོན་པོའི་འགྲམ་ནས་
ནུབ་བོད་ཀྱི་བྱང་ངོས་ཚོ་བ་སུམ་ཅུ་སོ་དགུའི་ཁོངས་སུ་གཏོགས་པའི་
བོད་དང་སོག་པོ་མཐའ་དག་དབང་དུ་བསྡུས་ཤིང་སྟོབས་ཤུགས་ཆེན་
པོར་གྱུར། དེ་ནས་གུ་ཤྲི་ཧན་གྱིས་བེ་རི་རྒྱལ་བོ་དོན་ཡོད་རྡོ་རྗེར་
ཕར་རྒོལ་བྱས་ཏེ་སྲོག་ཐོག་ཏུ་བཏང་ཞིང་དེའི་མངའ་ཁོངས་ཡོངས་
རྫོགས་བཙན་བཟུང་བྱས་རྗེས་མཚོ་སྔོན་དུ་འགྲོ་ཁུལ་གྱིས་གློ་བུར་དུ་
གཙང་པ་རྒྱལ་བོར་དམག་དྲངས་ཏེ་གཡོ་ཐབས་ཀྱིས་གཙང་པ་སྡེ་སྲིད་
དམར་གསོད་དང་ཁོའི་སྲིད་དབང་རྩ་གཏོར་བཏང༌། ་་།
གུ་ཤྲི་ཧན་གྱིས་གཙང་པ་རྒྱལ་བོའི་སྲིད་དབང་ཡོངས་སུ་ཕྱོགས་
རྗེས། ༡༦༤༢ ལོར་རྒྱལ་དབང་ལྔ་བ་ཆེན་པོར་བོད་ཁྲི་སྐོར་བཅུ་
གསུམ་གྱི་དབང་ཆ་ཡོངས་རྫོགས་ཕུལ་བ་ཡིན་ཞེས་ཁྱབ་བསྒྲགས་བྱས་
ཤིང༌། ཕྱག་མཛོད་བསོད་ནམས་རབ་བརྟན་ལ་སྡེ་སྲིད་ཀྱི་གོ་གནས་
བསྐོ་བཞག་བྱས་ཏེ་དགའ་ལྡན་ཕོ་བྲང་གི་སྲིད་དབང་དབུ་བརྙེས།
སྐབས་དེར་ཡང་གཙང་པ་རྒྱལ་བོའི་རྗེས་འབྲངས་པ་ ཀརྨ་ཆོས་་་་་
དབྱིངས་རྡོ་རྗེ་སོགས་ཀྱིས་ཀོང་པོ་ཁུལ་གྱི་དགེ་ལུགས་པའི་དགོན་པ་
- 213 ཁམས་



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
མེར་བསྲེགས་པ་དང། གྲྭ་བ་དམར་གསོད་གཏོང་བ་སོགས་བྱས་
སྟབས་ སྡེ་སྲིད་བསོད་ནམས་རབ་བརྟན་དང༌། གུ་ ཤཱི་ ཧན་ གྱིས་་
དམག་དྲངས་ནས་དྲག་གནོན་བྱས་ཤིང་། གཙང་བ་རྒྱལ་བོའི་རྗེས་
འབྲངས་ཆེ་ཁག་དམར་གསོད་དང་རྒྱུ་ནོར་གཞུང་བཞེས་བཏང་བར་
མ་ཟད། ཀརྨ་བཀའ་བརྒྱུད་ཀྱི་དགོན་པ་མང་པོ་དགེ་ལུགས་པར་
བསྒྱུར་པ་དང་། ཁ་ཤས་གཏོར་བ་སོགས་བྱས་ནས་དགའ་ལྡན་ཕོ་
བྲང་གི་སྲིད་དབང་རྒྱ་བསྐྱེད་དང་སྲ་བརྟན་དུ་བཏང་། དེ་ནས་ལོ་
གཉིས་ཀྱི་རྗེས་སུ་མན་ཆིན་སྲིད་གཞུང་དབུ་བརྙེས་ཤིང་མན་ཆིན་གོང་
མ་ནི་སྟོབས་འབྱོར་མངའ་ཐང་དང་དྲག་ཤུགས་ཆེ་བ་ཕྱོགས་ཀུན་ཏུ་
གྲགས་པས་རྒྱལ་དབང་ལྔ་བ་ཆེན་པོ་དང༌། པཎ་ཆེན་བློ་བཟང་
ཆོས་རྒྱན་གཉིས་ཀྱིས་གུ་ཤྲི་ཧན་ལ་བཀའ་བགྲོས་ཏེ་མན་ཆིན་སྲིད་
གཞུང་དངོས་སུ་བཙུགས་པར་རྟེན་འབྲེལ་ཞུ་བ་དང་བསྟུན་ནས་མན་
ཆེན་སྲིད་གཞུང་ལ་འབྲེལ་བ་བཙུགས་ཏེ་དགའ་ལྡན་ཕོ་བྲང་གི་སྲིད་
དབང་སྲ་བརྟན་དང་དགེ་ལུགས་བསྟན་པ་དར་སྤེལ་དུ་གཏོང་བར་
དགོངས་པ་རེད།
གོ་སྐབས་དེར་བརྟེན་ནས་ཆིན་སྲིད་གཞུང་གིས་ཀྱང་སྲིད་ཀྱི་
དགོས་མཁོར་གཞིགས་ཏེ་རྒྱལ་དབང་ལྔ་བ་ཆེན་པོ་དང་པཎ་ཆེན་རིན་
པོ་ཆེ་རྒྱལ་ནང་དུ་གདན་འདྲེན་ཞུས་ཤིང་། ༡༦༥༢ ལོར་རྒྱལ་་་
དབང་ལྔ་བ་མཆོག་རྒྱལ་ནང་དུ་ཆིབས་ཁ་བསྒྱུར། དེའི་ཕྱི་ལོའི་ལྔ་
མཆོད་སྐབས་ཕྱིར་ལྷ་སར་འབྱོར་ཞིང༌། རྒྱལ་ནང་དུ་མན་ཆིན་གོང་
མས་གསེར་གྱི་འཇའ་ས་དང་ཐམ་ག་སོགས་གནང་བར་མ་ཟད་ཆབ་
- 214 --



སྡེ་སྲིད་དང་ཀུན་མཁྱེན་གྱི་འབྲེལ་བའི་སྐོར་གླེང་བ།
སྲིད་ཐོག་མཐའ་གཅིག་ཏུ་རྒྱབ་སྐྱོར་གནང་བར་བརྟེན་ཁོང་གི་མཚན་
སྙན་སྔར་ལས་ཀྱང་ཇེ་ཆེར་གྱུར། དེར་བསྟུན་ནས་ཁོང་གིས་ཀྱང་
དགའ་ལྡན་ཕོ་བྲང་གི་སྲིད་དབང་སྲ་བརྟན་དང་དགེ་ལུགས་ པའི་
བསྟན་པ་དར་སྤེལ་གཏོང་ཆེད། གཙང་པ་རྒྱལ་བོའི་རྗེས་འབྲངས་
གཅིག་ཀྱང་མ་ལུས་པར་ཚར་བཅད་པ་དང་ཁྲིམས་ཡིག་ཞལ་ལྕེ་བཅུ་
གསུམ་གཏན་ལ་ཕབ་ཅིང་སྲིད་འཛིན་ལས་ཁུངས་འགའ་ཞིག་གསར་
དུ་བཙུགས། དགེ་ལུགས་པའི་དགོན་སྡེ་ཁག་ལ་མཆོད་གཞིས་དང་
མི་སེར་གནང་བ་དང༌། དགོན་སྡེ་འགའ་ཞིག་ལ་ཁྲིམས་མགོ་རང་
བཙན་ གྱི་ དབང་ ཆ་ ཡང་ གནང་། དེའི་ ཕྱི་ ལོའི་ ལོ་ མཇུག
(༡༦༥༤)ཏུ་གུ་ཤྲི་ཧན་ལ་ནད་བྱུང་སྟེ་ལྔ་ལམ་དུ་གྱུར་ཅིང་ཁོའི་བུ་
བསྟན་འཛིན་དར་ཡན་གྱིས་ཁོའི་གོ་ས་བཟུང༌། དུས་དེར་རྒྱལ་་
དབང་ལྔ་བ་མཆོག་མཁྱེན་རྒྱ་ཆེ་ལ་ཆབ་སྲིད་ཀྱི་མྱོང་པ་ཆེ་བ་དང་ལྷག་
པར་མན་ཆིན་གོང་མ་ཆེན་པོས་ཆབ་སྲིད་ཐད་རྒྱབ་སྐྱོར་དང་དད་
གུས་ཚད་མེད་པ་གནང་བ་སོགས་ཁོང་གི་མཚན་སྙན་ཕྱོགས་བཞིར་
ཁྱབ་ཡོད་པ་དང་། གུ་ཤྲི་ཧན་ཚེ་ཡི་འཕེན་པ་རྫོགས་སྟབས་རྒྱལ་
དབང་མཆོག་སྐུ་དབང་ལྷག་པར་ཆེ་བར་གྱུར་ཏེ་སོག་པོས་བོད་དུ་
འཛིན་པའི་དམིགས་བསལ་དབང་ཆར་གཡོ་འགུལ་ཆེན་པོ་ཐེབས་
པས། བོད་སོག་གི་དབང་སྒྱུར་བར་འགལ་བའི་མྱུ་གུ་འབུས་མགོ་
བརྩམས་སོ། །
༡༦༦༨ ལོར་གུ་ཤྲི་ཧན་གྱི་བུ་བསྟན་འཛིན་དར་ཡན་ཚེ་ཡི་་་
འཕེན་པ་རྫོགས་ཏེ་ཁོའི་གཅུང་བོ་དཱ་ལའི་ཧན་ཁྲིར་བསྐོས། རྒྱལ་
— 215 —



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
དབང་ལྔ་བ་མཆོག་གིས་བོད་ཀྱི་ཆོས་སྲིད་ཀྱི་བདག་པོ་གནང་བའི་
རིང་ལའང་སྲིད་དོན་གྱི་འགྱུར་བ་དང་བསྟུན་ནས་ སྡེ་སྲིད་བསོད་
ནམས་རབ་བརྟན་ནས་ལོ་ངོ༌༢༧རིང་ལ་སྡེ་སྲིད་ལྔ་བརྗེ་ལེན་དང་སྐུ་
ཚེ་ལ་བར་ཆད་བྱུང་སྟེ། ༡༦༧༩ལོར་གྲོང་སྨད་པ་སངས་རྒྱས་རྒྱ་
མཚོ་མཆོག་སྡེ་སྲིད་ཀྱི་ཁྲིར་མངའ་གསོལ། སྟབས་མི་ལེགས་པ་ཞིག་
ལ་སངས་རྒྱས་རྒྱ་མཚོ་མཆོག་སྡེ་སྲིད་ཀྱི་ཁྲིར་བཀོད་དེ་ལོ་ངོ་གཉིས་ཀྱི་
རྗེས་སུ (༡༦༨༣）ལོར་རྒྱལ་དབང་ལྔ་བ་མཆོག་སྐུ་གཤེགས་ཤིང་།
སྐབས་དེ་ནི་སོག་པོའི་དབང་སྒྱུར་པ་དང་དགའ་ལྡན་ཕོ་བྲང་གི་སྲིད་
གཞུང་གཉིས་བར་འགལ་བ་ཇེ་ཆེར་འགྲོ་བཞིན་པའི་སྒང་ཡིན། ་
དེ་ལྟ་བུའི་སྲིད་དོན་རྙོག་འཛིང་ཆེན་པོའི་གནས་ཚུལ་འོག་་་་
སངས་ རྒྱས་ རྒྱ་ མཚོ་ མཆོག་ གིས་ སྡེ་སྲིད་ཀྱི་འགན་ བཞེས་ པ་ དང་།
གོང་དུ་བཀོད་ཟིན་པ་ལྟར་དཀའ་ཚེགས་ཆེན་པོས་འཛུགས་སྐྲུན་
མཛད་པའི་དགའ་ལྡན་ཕོ་བྲང་གི་སྲིད་དབང་མི་ཉམས་ཡུན་གནས་
དང་བརྟན་སྲུང་བྱེད་པའི་འགན་ཁོང་གི་ཕྲག་སྟེང་དུ་བབས་ཤིང༌།
དགའ་ལྡན་ཕོ་བྲང་འཛུགས་པར་བྱས་རྗེས་ཆེ་ཤོས་སོག་པོ་གུ་ཤྲི་ཧན་
གྱི་བུ་རྒྱུད་དང་དགྲ་ཟླར་གྱུར་ཡོད་པར་མ་ཟད། སོག་པོའི་དབང་
བསྒྱུར་པའི་བོད་ཀྱི་དམིགས་བསལ་དབང་ཆར་ཐེ་གཏོགས་བྱེད་པ་ལ་
ཐད་ཀར་ཚོད་འཛིན་བྱེད་ཐུབ་པའི་རྒྱལ་དབང་ལྔ་བ་མཆོག་སྐུ་མྱ་
ངན་ལས་འདས་པ་བཅས་བྱུང་བ་རེད། སྐབས་དེར་སྡེ་སྲིད་སངས་
རྒྱས་རྒྱ་མཚོ་མཆོག་གིས་མ་འོངས་སྔོན་དཔག་གིས་གལ་ཏེ་རྒྱལ་དབང་
ལྔ་བ་མཆོག སྐུ་མྱ་ངན་ལས་འདས་པའི་གནས་ཚུལ་དངོས་སུ་ཁྱབ་
— 216 ཡཁ



སྡེ་སྲིད་དང་ཀུན་མཁྱེན་གྱི་འབྲེལ་བའི་སྐོར་གླེང་བ།
ས་བབས-
བསྒྲགས་བྱས་ན་རྒྱལ་དབང་ལྔ་བ་དང་ཕྱག་མཛོད་བསོད་ནམས་རབ་
བརྟན་གཉིས་ཀྱིས་ནུས་ཤུགས་ཡོད་དགུས་བཙུགས་པའི་དགའ་ལྡན་
ཕོ་བྲང་གི་སྲིད་དབང་ཡུན་བརྟན་ཡོང་མི་སྲིད་པ་དང༌། བོད་ཀྱི་
སྲིད་དབང་ལ་ཧམ་སེམས་འཆང་པའི་སོག་པོའི་དབང་སྒྱུར་བར་བོད་
ཀྱི་སྲིད་དབང་ཡོངས་སུ་འཕྲོག་པའི་གོ་སྐབས་བཟང་བོ་བྱུང་ཡོད་པར་
མ་ཟད། དེར་བསྟུན་ནས་ཁོ་ཚོས་སྲིད་དབང་འཕྲོག་ངེས་པ་དང་
རང་ཉིད་ཀྱི་ཚེ་སྲོག་ལའང་ཉེན་ཁ་ཆེན་པོ་ཡོད་པར་རྟོགས་ཏེ་རྒྱལ་
དབང་ལྔ་བ་མཆོག་གི་དགོངས་པ་བཞིན་ལོ་ ༡༩ བར་གསང་རྒྱ་མཛད།
ལོ་ངོ་དེ་དག་གི་རིང་ལ་གསང་བའི་སྒོ་ནས་རྒྱལ་དབང་ལྔ་བའི་ཡང་
སྲིད་བཙལ་བར་མ་ཟད། ༡༦༩༦ལོར་རྒྱལ་དབང་ལྔ་བ་སྐུ་་་་་
གཤེགས་པའི་གདུང་མཆོད་དང་ཡང་སྦྲུལ་ཚངས་དབྱངས་རྒྱ་མཚོ་
གདན་སར་བཀོད་པའི་དུས་སྟོན་གཉིས་སྟབས་གཅིག་ཏུ་བྱས་ཏེ་སོག་
པོས་དབང་སྒྱུར་པར་རྒྱལ་དབང་སྐུ་གཤེགས་པ་དང་ཡང་སྦྲུལ་གསེར་
ཁྲིར་མ་བཀོད་པའི་བར་བོད་ཀྱི་སྲིད་དབང་འཕྲོག་པ་དང་ཐེ་གཏོགས་
བྱེད་ པའི་གོ་སྐབས་མེད་པར་བཟོས། དེའི་ཕྱི་ལོར་(༡༦༩༧)
དཀོན་མཆོག་དཱ་ལའི་ཧན་ཚེ་ཡི་འཕེན་པ་རྫོགས་ཏེ་ཁོའི་བུ་ལྷ་བཟང་
ཧན་ཁྲིར་བསྐོས། ་
ལྷ་བཟང་ཧན་ནི་ཁོའི་ཕ་མེས་གང་ལས་ཀྱང་སྲིད་དབང་ལ་
ཧམ་སེམས་ཆེས་ཆེ་བ་ཞིག་ཡིན་སྟབས་སྡེ་སྲིད་སངས་རྒྱས་རྒྱ་མཚོ་
མཆོག་ཁོས་བོད་ཀྱི་སྲིད་དབང་ཡོངས་སུ་འཕྲོག་པར་མིག་ནང་གི་གྲ་
མར་མཐོང་། ཡིན་ནའང་། སྡེ་སྲིད་མཆོག་ནི་རིག་པའི་གནས་
217 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
མཐའ་དག་ལ་མཁས་པའི་པཎྜི་ཏ་ཆེན་པོ་ཡིན་པར་མ་ཟད། སྐྱེས་
ཐོབ་ཀྱི་ཤེས་རབ་ཀྱང་འགྲན་ཟླ་དང་བྲལ་བ་ཞིག་ཡིན་ལ་ཆབ་སྲིད་ཀྱི་
བྱ་བར་བྱང་ཆུབ་པ་ཞིག་ཡིན་པས་ཁོའི་ཞེ་འདོད་བདེ་བླག་ཏུ་འགྲུབ་
མི་ཐུབ་པ་སྨྲོས་མ་དགོས། ལྷག་པར་དུ་སངས་རྒྱས་རྒྱ་མཚོ་མཆོག་
གིས་སྡེ་སྲིད་ཀྱི་འགན་བཞེས་ཡོད་པར་མ་ཟད། རྒྱལ་པ་དྲུག་པ་
ཚངས་དབྱངས་རྒྱ་མཚོ་མཆོག་གི་མཚན་སྟེང་ནས་བོད་ཀྱི་སྲིད་དབང་
ཡོངས་སུ་ཁ་ལོ་བསྒྱུར་སྟབས་ལྷ་བཟང་ཧན་བྱ་དཀའ་བྱེད་གཏད་དུ་
གྱུར་ཅིང་། ཁོའི་ཞེ་འདོད་འགྲུབ་དགོས་ན་སྡེ་སྲིད་སངས་རྒྱས་རྒྱ་
མཚོ་མཆོག་རྩ་མེད་དུ་གཏོང་དགོས་པ་དང་རྒྱལ་བ་ཚངས་དབྱངས་རྒྱ་
མཚོ་ཡང་སྡེ་སྲིད་ཀྱིས་གཉོར་སྐྱོང་མཛད་དེ་གསར་ཁྲིར་བཀོད་པ་ཡིན་
པས་ཁོང་ཡང་ཁོའི་བློ་མི་བདེ་བའི་ཁོང་ནད་དུ་གྱུར། དེར་བརྟེན།
ལྷ་བཟང་ཧན་རྣམ་གཉིས་ལ་སྐྱོན་འདོགས་ཀྱི་འཆལ་གཏམ་མང་དུ་
བཀྲམ་པ་དང་གཡོ་ཐབས་ཀྱིས་ཁོང་གཉིས་ཁྲི་ལས་འབེབ་རྒྱུའི་འཆར་
གཞི་བཀོད་མོད། འོན་ཀྱང་། སངས་རྒྱས་ཆོས་ལུགས་ལ་སྒོ་་་
གསུམ་ཡོངས་སུ་དད་པའི་བོད་སོག་རྒྱལ་ཁམས་དབང་དུ་བསྡུ་དགོས་
ན་སངས་རྒྱས་ཆོས་ལུགས་ལ་མི་བརྟེན་ཐབས་མེད་ཡིན་ཕྱིར། ཁོས་
ཐོག་མར་སྐབས་དེར་སྙན་གྲགས་ཆེ་བའི་བླ་སྤྲུལ་འགའ་རེའི་སྦྱིན་
བདག་བྱེད་དགོས་བྱུང༌། དུས་དེར་སྙན་གྲགས་ཆེ་ཤོས་དང་གོ་་
གནས་མཐོ་ཤོས་ནི་རྒྱལ་བ་ཚངས་དབྱངས་རྒྱ་མཚོ་མཆོག་ཡིན་མོད།
ཁོང་དང་སྡེ་སྲིད་ལ་ལྷ་བཟང་ཧན་གྱིས་ཁྭ་ཏ་འུག་པའི་འཁོན་དུ་་
བལྟས་ཏེ་ཁོའི་དགྲ་བོའི་དྭངས་མར་གྱུར་པས། ཁོང་ཁོའི་བླ་མར་
- 218 -



སྡེ་སྲིད་དང་ཀུན་མཁྱེན་གྱི་འབྲེལ་བའི་སྐོར་གླེང་བ།
བསྟེན་ཐབས་གཏན་ནས་མེད་པས། ཁོས་དེ་ལས་དྲག་གྲས་གཞན་
འགའ་ཞིག་ལ་མཆོད་ཡོན་སྦྱིན་བདག་གི་འབྲེལ་པ་བཙུགས་པ་རེད།
གཉིས་པ། ཆོས་ལུགས་གྲུབ་མཐར་
ཁ་གཡར་བའི་སྲིད་དོན།
བོད་ཀྱི་སྲིད་དབང་ལ་ཁ་མིག་ཀུན་ནས་གདངས་པའི་ལྷ་བཟང་
ཧན་གྱིས་རང་གི་རེ་འདོད་འགྲུབ་ཆེད་ཁབ་སྙིང་གང་འགྲོས་སྡེ་སྲིད་
སངས་རྒྱས་རྒྱ་མཚོར་སྐྱོན་འཛུགས་བྱས་ཏེ་ཁོང་དགེ་ལུགས་པར་སྡང་
བོ་ ཡོད་ཚུལ་དང་། རྙིང་མ་ དང་ ཀརྨ་ བར་ དད་འདུན་ཆེ་ཚུལ།
རྒྱལ་བ་ཚངས་དབྱངས་རྒྱ་མཚོ་རྒྱལ་མཆོག་ལྔ་བ་ཆེན་པོའི་ཡང་སྲིད་
མ་ཡིན་པ་སོགས་འཆལ་གཏམ་མང་དུ་སྤེལ་བར་མ་ཟད། མན་ཆིན་
གོང་མར་ཡང་དེ་ལུགས་ཀྱི་ཞུ་ཡིག་ཕུལ། དེ་དག་ཐམས་ཅད་སྲིད་
དབང་འཕྲོག་ལེན་བྱེད་ཆེད་སྡེ་སྲིད་ཕྱོགས་ཀྱི་སྟོབས་ཤུགས་ཁ་བྲལ་དུ་
གཏོང་ཕྱིར་སྤེལ་བ་ཞེ་ཅིག་ཡིན་ནའང་། སྙད་འདོགས་བྱེད་སའི་
གཞི་འཛིན་སའམ་ཁུངས་སྣེ་ཆུང་ངུ་རེ་ཡོད་པ་ཡིན་ཏེ། རྒྱལ་དབང་
ལྔ་བ་སྐུ་གཤེགས་རྗེས་ལོ་ངོ་བཅུ་བཞིར་གསང་རྒྱ་མཛད་པ་དང་ཡང་
སྲིད་ལྐོག་ཏུ་བཙལ་བ་ལ་བརྟེན་ནས་སྤྲུལ་སྐུ་རྫུན་མ་ཡིན་ཚུལ་གྱི་སྒྲོ་
འདོགས་བྱེད་སའི་ཁུངས་སྣེ་བྱུང་བ་དང་། སྡེ་སྲིད་མཆོག་བོད་རང་
གི་སྲིད་ཀྱི་བདག་པོ་ཡིན་པས་གོང་ས་ལྔ་བ་ཆེན་པོའི་ལུགས་སྲོལ་་
- 219 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
བཞིན་ཆོས་ལུགས་གྲུབ་མཐའ་རིས་མེད་མཛད་པ་ལ་བརྟེན་དགེ་་་
ལུགས་པར་སྡོང་བོ་ཡོད་པ་དང་རྙིང་མ་བ་དང་ཀརྨ་བར་དད་འདུན་
ཆེ་ཚུལ་གྱི་སྒྲོ་འདོགས་བྱེད་སའི་ཁུངས་སྣེ་བྱུང༌། བཤད་ལུགས་དེས་
ཤུགས་རྐྱེན་ཐེབས་ཏེ་ལོ་རྒྱུས་དཔེ་དེབ་རེ་འགར་དེ་ལྟར་བྲིས་ཡོད་པ་
དང་ད་ལྟ་འང་དེ་ལྟར་བཤད་མཁན་ཡོད་འདུག
ཡིན་ནའང༌། ་ མཁྱེན་རྒྱུ་རབ་ཏུ་ཆེ་ཞིང་ཆབ་སྲིད་ཀྱི་མྱོང་བ་
ལྷག་ པར་ ཆེ་ བའི་ སྡེ་ སྲིད་ སངས་ རྒྱས་ རྒྱ་ མཚོ་ ལྟ་ བུར་ མཚོན་ ན།
རང་ཉིད་ཀྱིས་སྡེ་སྲིད་ཀྱི་འགན་བཞེས་ཡོད་པས་ཐུན་མོང་སྣང་ངོར་
གྲུབ་མཐའ་རིས་མེད་གནང་དགོས་པ་གལ་ཆེན་དུ་མཐོང་ན་ཡང་།
གྲུབ་མཐའི་ལིང་ཏོག་གིས་བསྒྲིབས་པའི་མིག་ཅན་དག་ལ་དེ་ལྟར་ག་
ལ་ཡིན། །
སྤྱིར་བཤད་ན། དབང་སྒྱུར་གྲལ་རིམ་ནང་ཁུལ་དུ་སྲིད་་་་་
དབང་གཡོ་འཕྲོག་བྱེད་པའི་འཐབ་རྩོད་ཀྱི་ཁྱད་ཆོས་མངོན་གསལ་
དོད་པོ་ཞིག་ནི་ཆོས་ལུགས་གྲུབ་མཐའི་ཁེ་ཕན་ཁ་ལ་ཁྱེར་ནས་རང་
ཉིད་ཀྱི་སྲིད་དབང་སྲ་བརྟན་དང་རྒྱ་བསྐྱེད་དུ་གཏོང་ཐབས་བྱེད་པ་
ཡིན་ཏེ། ལྷ་བཟང་ཧན་གྱིས་ཐོག་མཐའ་བར་གསུམ་དུ་བྱེད་ཐབས་
འདི་བཟུང་སྟེ་སྡེ་སྲིད་ལ་མདུང་རྩེ་ཐད་ཀར་གཏད་པ་དང༌། གུ་ཤྲཱི་
ཧན་གྱིས་བོད་སོག་དབང་དུ་བསྡུ་སྐབས་ཀྱང་བྱེད་ཐབས་འདི་ལག་
བསྟར་བྱས་ཡོད་པ་གོར་མ་ཆག་སྟེ། ཁོས་དགེ་ལུགས་པར་མཐའ་
གཅིག་ཏུ་རྒྱབ་སྐྱོར་བྱེད་དོན་ཡང་དེ་ལས་མ་འདས་སྙམ། དུས་དེར་
བོད་སོག་གི་མི་དམངས་ཕལ་ཆེ་བས་དགེ་ལུགས་པར་དད་པ་བྱེད་པ་
— 220 ཡ



སྡེ་སྲིད་དང་ཀུན་མཁྱེན་གྱི་འབྲེལ་བའི་སྐོར་གླེང་བ།
དང༌། དགེ་ལུགས་པའི་སྙན་གྲགས་ཉིན་རེ་ལས་ཉིན་རེར་འབར་
བཞིན་ཡོད་པ་དང་། བསྟན་པ་ཕྱོགས་བཞིར་འཕེལ་བཞིན་པའི་
དུས་ཡིན་སྟབས། དེར་རྒྱབ་སྐྱོར་བྱས་ན་བོད་སོག་གི་འབངས་མི་
མང་ཆེ་བས་བརྩི་བཀུར་ཞུ་ངེས་པ་དང༌། འབངས་མི་མང་ཆེ་བས་
བརྩི་བཀུར་བྱས་ན་ཡུལ་ཁམས་དབང་དུ་བསྒྱུར་པར་དཀའ་ངལ་ཆེན་
པོ་མེད་པས་ཡིན།་་་་་
དེའི་ཚུལ་《དེབ་ཐེར་ཀུན་གསལ་མེ་ལོང》ལས། ཆན་ལུང་
གོང་མས་བརྩམས་པའི་《བླ་མའི་རྣམ་བཤད》ཅེས་པའི་ནང་གསལ་
བོར་བཀོད་དོན། ཕྱི་ནང་གི་དགེ་ལུགས་གཙོ་བོ་ནི་མི་འདི་གཉིས་
(ཏཱ་ལའི་དང་པཎ་ཆེན)ཡིན་གཤིས་མོང་གོལ་སྡེ་ཁག་རྣམས་དབང་
དུ་བསྡུ་དགོས་ན་དགེ་ལུགས་པའི་ཆོས་ལུགས་སྤེལ་ནས་དེ་དག་བདེ་
གནས་ཡོང་བ་བྱེད་དགོས་པ་ནི་བྱ་བ་ཆུང་ངུ་ཞིག་མ་ཡིན།
དེར་བརྟེན་དགེ་ལུགས་པའི་ཆོས་ལུགས་ལ་སྲུང་སྐྱོབ་མི་བྱེད་
ཐབས་མེད་ཡིན། ཞེས་གསལ་བ་ལྟར། དབང་སྒྱུར་གྲལ་རིམ་
གྱིས་ཆོས་དད་མི་དམངས་ལ་ཆོས་ལུགས་བེད་སྤྱད་ནས་དབང་བསྒྱུར་
བྱེད་པ་ཧ་ཅང་གསལ། དེས་ན་མན་ཆིན་གོང་མས་རྒྱལ་དབང་ལྔ་
བ་ཆེན་པོ་རྒྱལ་ནང་དུ་གདན་འདྲེན་ཞུས་ཏེ་བསུ་བ་བློར་མི་ཤོང་བ་
མཛད་པ་དང༌། གོང་མ་ཆེན་པོ་ཁྲི་ལས་བབས་ཏེ་བསུ་མར་ཕེབས་
པ། ཕོ་བྲང་གི་དབུས་སུ་གོང་མའི་ཁྲི་ལས་ཅུང་དམའ་བའི་ཁྲིར་
བཞུགས་སུ་བཅུག་པ་སོགས་ཀྱང་སྲིད་ཀྱི་དགོས་མཁོ་འབའ་ཞིག་ཡིན་
པ་ལྟ་བུའོ། །
- 221 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
འོ་ན་ལྷ་བཟང་ཧན་དང་ཁོའི་མེས་པོ་གུ་ཤྲི་ཧན་སོགས་སོག་
པོའི་དབང་སྒྱུར་པ་དེ་དག་ཆོས་ལུགས་ལ་དད་པའི་དྲི་མི་བྲོའམ་ཞེ་ན།
དེ་ལྟར་ཁ་ཚོན་གཅོད་དཀའ་མོད། སྒོ་གསུམ་སྲིད་ཀྱི་བྱ་བཞག་ལ་
ཀུན་ནས་གཞོལ་བའི་སྲིད་འཛིན་པ་ཞིག་གིས་འཇིག་རྟེན་ཕྱི་མའི་དོན་
ལས་ཚེ་འདིའི་ཕུན་ཚོགས་སྲིད་འབྱོར་སྙན་གྲགས་ལ་བརྩོན་པ་ནི་གོང་
དུ་དྲངས་པའི་ལུང་དེ་དང་སྔོན་གྱི་ལོ་རྒྱུས་དོན་དངོས་མང་པོས་ར་
སྤྲོད་བྱས་ཟིན་པ་ཡིན། །
གཞན་ཡང་། ལྷ་བཟང་ཧན་གྱིས་པཎ་ཆེན་སྐུ་ཕྲེང་ལྔ་བ་དང་
ཀུན་མཁྱེན་འཇམ་དབྱངས་བཞད་པ་ངག་དབང་བརྩོན་འགྲུས་རྣམ་
གཉིས་བླ་མར་བརྟེན་དོན་ཡང་གོང་སྨྲས་ལྟར་སྲིད་ཀྱི་དམིགས་ཡུལ་
ལས་མ་འདས་པ་ཡིན། རྒྱུ་མཚན་ནི། ལྷ་བཟང་ཧན་གྱི་ཕ་མེས་
ཀྱིས་རྒྱལ་དབང་ལྔ་བ་རིན་པོ་ཆེ་བླ་མར་བཀུར་བ་ཡིན་ཡང་ཁོས་ཁོང་
གི་ཡང་སྲིད་བླ་མར་བཀུར་མི་འོས་པ་ཅི་ཞིག་ཡོད། ཞིབ་ཏུ་་་་་
བརྟགས་ན་ལྷ་བཟང་ཧན་ལའང་ཁག་མི་འདུག་སྟེ། རྒྱལ་དབང་ལྔ་
བ་རིན་པོ་ཆེའི་ཡང་སྲིད་ཚངས་དབྱངས་རྒྱ་མཚོ་མཆོག་སྡེ་སྲིད་ཀྱིས་
གཉོར་སྐྱོང་བྱས་ནས་གདན་སར་བཀོད་པ་དང༌། ཡོངས་འཛིན་གྱི་
འགན་བཞེས་ཏེ་ཁོང་གི་མཚན་སྟེང་ནས་བོད་ཀྱི་སྲིད་དབང་ཁ་ལོ་
བསྒྱུར་པ་ཡིན་པས་སྲིད་དོན་གྱི་འགྱུར་བ་དང་བསྟུན་ནས་དད་པ་མི་
བསྒྱུར་ཐབས་མེད་བྱུང་བ་ལོས་ཡིན། འོན་ཀྱང་བོད་སོག་དབང་དུ་
བསྒྱུར་བསམ་ན་སངས་རྒྱས་ཆོས་ལུགས་ལ་ བརྟེན་དགོས་པ་དང་།
སངས་རྒྱས་ཆོས་ལུགས་ཀྱི་གྲུབ་མཐའ་ཁག་ལས་དགེ་ལུགས་པ་དར་
ཡ 222 –



སྡེ་སྲིད་དང་ཀུན་མཁྱེན་གྱི་འབྲེལ་བའི་སྐོར་གླེང་བ།
ཁྱབ་ཆེ་བ། དགེ་ལུགས་པའི་བླ་སྤྲུལ་ལམ་མཁས་པའི་ཁྲོད་ནས་རྒྱལ་
བ་ཚངས་དབྱངས་རྒྱ་མཚོ་ལས་གཞན། པཎ་ཆེན་རིན་པོ་ཆེ་དང་སྒོ་
མང་མཁན་པོ་ངག་དབང་བརྩོན་འགྲུས་རྣམ་གཉིས་སྙན་གྲགས་ཆེ་བ་
ཁོས་རྟོགས་པ་རེད། དེའི་ཕྱིར་ལྷ་བཟང་ཧན་གྱིས་དགེ་ལུགས་པ་
ཁོའི་རྒྱབ་དཔུང་དུ་འགུགས་ཆེད་ཕྱི་ཚུལ་གྱིས་དགེ་ལྡན་བསྟན་པར་
དད་པ་ཆེ་ཁུལ་བྱས་ནས་པཎ་ཆེན་རིན་པོ་ཆེ་དང་སྒོ་མང་བླ་མ་ངག་
དབང་བརྩོན་འགྲུས་རྣམ་གཉིས་ཀྱི་སྦྱིན་བདག་བྱས། དེས་དགེ་
ལུགས་བསྟན་པའི་སྦྱིན་བདག་གི་ཚུལ་གྱིས་སྡེ་སྲིད་དགེ་ལུགས་པར་
སྡང་བོ་ཡོད་པར་ཁ་གཡོར་ས་བཙལ་ཏེ། དགེ་ལྡན་བསྟན་པ་སྤེལ་
པའི་དར་ཆ་བསྒྲེངས་ཤིང་གོ་སྐབས་དེར་བསྟུན་ནས་སྡེ་སྲིད་ཀྱི་སྲིད་
དབང་དངོས་སུ་འཕྲོག་མགོ་བརྩམས།
སྐབས་འགར་ཁོ་དགེ་ལུགས་པར་དད་ཚུལ་གྱི་གཡོ་སྒྱུའི་ཁུག་མ་
རལ་ལ་ཁད་པའང་བྱུང་འདུག་ སྟེ། 《 ཀུན་མཁྱེན་རྣམ་ཐར་སྐལ་
བཟང་འཇུག་ངོགས》དང་《བཙན་པོ་མ》གཉིས་ལས་ལྷ་བཟང་གིས་
ཀུན་མཁྱེན་རིན་པོ་ཆེར་སེ་ར་སྨད་པ་འདིས་སྔ་སོར་ང་ལ་ཡག་པོ་མ་
བྱས་པས་ལས་སྣེ་རྣམས་བསད་ནས་གྲྭ་ཚང་གཏོར་རྒྱུ་ཡིན་ཟེར་བ་ལ།
སྒོ་མང་བླ་མས་ཁྱེད་དགེ་ལུགས་ཀྱི་སྦྱིན་བདག་བྱས་ནས་དགེ་ལུགས་
ཀྱི་གྲྭ་ཚང་ཆེན་པོ་ཞིག་གཏོར་ལུགས་ཡོད་དམ་གསུངས་ནས་ངོ་ཆེན་
མཛད་པས་བཀའ་བཞིན་བསྒྲུབས་ཤིང་ལས་སྣེ་རྣམས་སྲོག་ཆད་ལས་
གྲོལ་ཞེས་འབྱུང་བ་དེས་ལྷ་བཟང་དགེ་ལུགས་པར་སྙིང་ནས་དད་པ་
ཡོད་མེད་མཚོན།
- 223 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
༡༧༠༣ ལོའི་སྨོན་ལམ་ཆེན་པོའི་སྐབས་སུ་ལྷ་བཟང་ཧན་གྱིས་
སྡེ་སྲིད་སངས་རྒྱས་རྒྱ་མཚོའི་ཞབས་འབྲིང་འགའ་ཞིག་དམར་གསོད་
བཏང་ནས་ཆེད་དུ་ གླགས་ བཙལ་ ཏེ་ དམག་འཁྲུག་བསླངས་ ཤིང་།
དེར་སེ་འབྲས་དགེ་གསུམ་གྱི་འཐུས་མི་དང་སྒོ་མང་བླ་མ་འདུམ་་་
འགྲིག་མཛད་དོན་དུ། སྡེ་སྲིད་སངས་རྒྱས་རྒྱ་མཚོ་ཁྲི་ལས་འབབ་རྒྱུ་
དང་། ཁོང་གི་སྲས་ངག་དབང་རིན་ཆེན་གྱིས་སྡེ་སྲིད་ཀྱི་འགན་
འཛིན་རྒྱུ་སོགས་གཏན་འཁེལ་མཛད་པས་རེ་ཞིག་བར་འདུམ་ལ་བརྩི་
བཀུར་ཞུ་ཚུལ་བྱས་ཀྱང་། ༡༧༡༠༥ལོར་ཁོས་སླར་ཡང་དམ་་་་་
འཁྲུག་བསླངས་སྟབས་རྒྱལ་བ་ཚངས་དབྱངས་རྒྱ་མཚོ་དང༌། སྒོ་
མང་བླ་མ་ངག་དབང་བརྩོན་འགྲུས། ལ་མོ་ཆོས་རྗེ། སེ་འབྲས་
དགེ་གསུམ་གྱི་འཐུས་མི་བཅས་ཀྱིས་ཡང་བསྐྱར་བར་འདུམ་མཛད་
ཅིང་། སྡེ་སྲིད་ཟུར་བ་སངས་རྒྱས་རྒྱ་མཚོ་ལྷ་སར་བཞུགས་མི་ཆོག་
པར་གོང་དཀར་གཞིས་ཐོག་ཏུ་ཕེབས་རྒྱུ་དང་། ལྷ་བཟང་ཧན་རང་
ཡུལ་དུ་ཕྱིར་ལོག་རྒྱུ་གཏན་འབེབས་བྱས་ཏེ་གསེར་གདུང་འཛམ་གླིང་
རྒྱན་གཅིག་གི་མདུན་དུ་མནའ་བསྐྱལ་ཐོ་བཙུགས།
གཡོ་ཅན་ལྷ་བཟང་ཧན་གྱིས་རང་ཡུལ་དུ་ཕྱིར་ལོག་ཁུལ་གྱིས་
ནག་ཆུར་བསླེབས་རྗེས་དམག་དཔུང་བསྐྱར་བསྒྲིགས་ཐོག་ལམ་ཁག་
གཉིས་ནས་དམག་དྲངས་ སྟབས། སྡེ་སྲིད་སངས་རྒྱས་རྒྱ་མཚོ་་་་
མཆོག་ཅི་བྱ་གཏོལ་མེད་དུ་གྱུར་ཏེ་སྟོད་ལུང་སྣང་རྩེར་ལྷ་བཟང་གི་
བཙུན་མོ་ཚེ་རིང་བཀྲ་ཤིས་ཡོད་སར་ཕེབས་ནས་ཁོ་མོ་བརྒྱུད་ལྷ་་་
བཟང་ལ་ངོ་ཆེན་ཡོང་བའི་རེ་བ་བཅངས་ཀྱང་། བསམ་ཡུལ་ལས་
ས 224 -



སྡེ་སྲིད་དང་ཀུན་མཁྱེན་གྱི་འབྲེལ་བའི་སྐོར་གླེང་བ།
འདས་བར་ལམ་སང་བསྡམ་བཀྱིག་བྱས་ཏེ་སྐུ་བཀྲོངས་སོ། །སྡེ་སྲིད་
སྟོད་ལུང་སྣང་རྩེར་ཕེབས་པའི་གནས་ཚུལ་སྒོ་མང་བླ་མས་གསན་
འཕྲལ་ཁོང་གི་ཚེ་སྲོག་ལ་ཉེན་ཁ་མེད་དམ་དགོངས་ནས་ཁོང་དང་སེ་
འབྲས་དགེ་གསུམ་གྱི་མི་སྣ་རྣམས་ངོ་ཆེན་དུ་ཕེབས། ཡིན་ནའང་
ཁོང་ཚོ་མ་འབྱོར་གོང་སྐུ་བཀྲོངས་ཟིན་པ་རེད། ་་
དེ་ལྟ་ནའང་ཁ་ཤས་ཤིག་གིས་སྒོ་མང་བླ་མ་དང་སྡེ་སྲིད་རྣམ་
གཉིས་ཐུགས་མི་མཐུན་པ་ཡིན་པས་སྒོ་མང་བླ་མས་ སྡེ་སྲིད་སྐུ་་་་་
བཀྲོངས་པར་ཞུ་ངོ་མ་བྱས་པ་དང་། ཁོང་གིས་ཞུ་ངོ་བྱས་ཡོད་ཚེ་སྡེ་
སྲིད་བཀྲོངས་མི་སྲིད་པ་ཡིན་སོགས་སྨྲས་ཏེ་སྡེ་སྲིད་སྐུ་བཀྲོངས་པའི་
ཞྭ་མོ་སྒོ་མང་བླ་མའི་མགོར་བསྐོན་པ་ནི་སྐབས་དེའི་ཆོས་ལུགས་ཁ་ལ་
ཁྱེར་བའི་སྲིད་དབང་སྲ་བརྟན་དང༌། རྒྱ་བསྐྱེད་དུ་གཏོང་མཁན་
ཚོའི་བྱ་སྤྱོད་ཀྱི་མཐིལ་མ་རྟོགས་པ་དང༌། སྐབས་དེའི་ལོ་རྒྱུས་དོན་
དངོས་ལ་གསལ་ཆ་མེད་པའི་དན་རྟགས་ཏེ། སྡེ་སྲིད་བཀྲོངས་ཏེ་
ཁོའི་སྲིད་དབང་འཕྲོག་རྒྱུ་ནི་ལྷ་བཟང་ཧན་གྱི་མཐར་ཐུག་གི་དམིགས་
ཡུལ་ཡིན་པའི་ཕྱིར་རོ། ། །
ཡང་ཁ་ཅིག་གིས་སྒོ་མང་བླ་མ་སྡེ་སྲིད་སྐུ་མ་བཀྲོང་པའི་སྔོན་ལ་
འབྱོར་ཡོད་ན་སྡེ་སྲིད་བཀྲོང་མི་སྲིད་ཟེར་ཡང་ཕྲན་གྱིས་བསམ་ན་དེ་
ལྟར་ཡོང་མི་སྲིད་སྙམ། རྒྱུ་མཚན་ནི། སེ་འབྲས་དགེ་གསུམ་གྱི་
འཐུས་མི་བཅས་ཀྱིས་ཁོའི་ཕ་མེས་ཀྱི་རྩ་བའི་བློ་མ་རྒྱལ་མཆོག་ལྔ་བ་
ཆེན་པོའི་གསེར་གདུང་འཛམ་གླིང་རྒྱན་གཅིག་གི་མདུན་དུ་མནའ་
བཅད་ཐོ་བཙུགས་པའང་ཅི་མི་སྙམ་པར་ཁ་དན་ཚིག་ལ་མི་གནས་ན་
- 225 --



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
དེ་ལྟར་ཡོང་ག་ལ་སྲིད། སྡེ་སྲིད་བཀྲོངས་པ་ནི་བརྒྱ་བཤད་སྟོང་ལ་
བསྒྱུར་ཀྱང་ཡོས་ལ་ཡོང་རྒྱུ་རྩོམ་པ་སྟེ། སུས་ཀྱང་ཟློག་ཏུ་མེད་པའི་
ལྷ་བཟང་གི་ཞེ་འདོད་དུ་ངེས། ཡིད་ཕངས་པ་ཞིག་ལ་སྒོ་མང་བླ་མ་
སྡེ་སྲིད་སྐུ་མ་བཀྲོང་པའི་ཡར་སྔོན་འབྱོར་ཡོད་ཚེ་ལྷ་བཟང་ཧན་གྱིས་
ཁོང་གི་ཞལ་གསུང་བརྩི་མིན་དང་ཁོ་བོད་ཀྱི་སྲིད་དབང་ལ་རྔམས་
པའི་གདོང་རིས་གསལ་རྗེན་དུ་ཐོན་པར་གདོན་མི་ཟ་ནའང་། དེ་
ལྟར་མ་བྱུང་བ་སྔོན་ལས་བཙན་པོའི་ངོ་སྐལ་དུ་ངེས། །
སྡེ་སྲིད་བཀྲོངས་པའི་ཕྱི་ལོར་ལྷ་བཟང་ཧན་གྱིས་སྔར་ཁོས་སྤེལ་
བའི་འཆལ་གཏམ་དེ་དག་གཞི་འཛིན་སར་བྱས་ཏེ་རྒྱལ་བ་ཚངས་
དབྱངས་རྒྱ་མཚོ་གསེར་ཁྲི་ལས་ཕབ་ཅིང་རྒྱལ་ནང་དུ་གདན་དྲངས་
ནས་ལྷ་བཟང་ཧན་རང་གི་བཀའ་ལྟར་པཎ་ཆེན་རིན་པོ་ཆེ་དང་ཆོས་
སྐྱོང་ཁག་སོ་སོ་ལ་བརྟག་པ་བྱས་ནས་ངོས་བཟུང་བའི་ཁམས་ནས་
འཁྲུངས་པའི་ཕྲུ་གུ་དེར་པད་དཀར་འཛིན་པ་ཡེ་ཤེས་རྒྱ་མཚོ་ཞེས་
མིང་བཏགས་ཏེ་གསེར་ཁྲིར་མངའ་གསོལ། ལྷ་བཟང་ཧན་གྱིས་སྡེ་
སྲིད་བཀྲོངས་པ་དང༌། རྒྱལ་བ་ཚངས་དབྱངས་རྒྱ་མཚོ་ཁྲི་ལས་ཕབ་
སྟེ་པད་དཀར་འཛིན་པ་ཡེ་ཤེས་རྒྱ་མཚོ་རྒྱལ་བའི་གསེར་ཁྲིར་བཀོད་
རྗེས་བོད་ཀྱི་སྲིད་དབང་ཡོངས་སུ་འཛིན་ཐུབ་པར་རློམ་ཡོད་ནའང་།
བྱེད་སྟངས་དེ་དག་གིས་གོང་མོ་སྐམ་དུ་བཟུང་ནས་ཕ་གཞིས་རྒྱབ་ཏུ་
བསྐྱུར་བ་སྟེ། ཡུད་ཙམ་ལ་ཁོར་བོད་ཀྱི་སྲིད་དབང་འཛིན་པའི་གོ་
སྐབས་བྱུང་ནའང་། བོད་འབངས་ཀུན་གྱིས་ཁོའི་གཡོ་སྒྱུ་གསལ་
བོར་རྟོགས་ཏེ་ཁོས་རྒྱལ་བ་ཚངས་དབྱངས་རྒྱ་མཚོ་ཁྲི་ལས་ཕབ་པར་
— 226 -



སྡེ་སྲིད་དང་ཀུན་མཁྱེན་གྱི་འབྲེལ་བའི་སྐོར་གླེང་བ།
འཁོན་འཛིན་ཆེན་པོ་བཅངས་པ་དང༌། ཇུན་གར་བ་བོད་དུ་འཛུལ་
སྐབས་ཁོར་རྒྱབ་སྐྱོར་བྱེད་མཁན་མེད་པ་ཆགས་ཏེ་ཁོ་གཡུལ་ཕམ་པའི་
རྒྱུ་རྐྱེན་དུ་གྱུར། དེ་ལྟར་ལྷ་བཟང་ཧན་གྱིས་བོད་ཀྱི་སྲིད་དབང་
ཡོངས་སུ་འཕྲོག་ཆེད་གཡོ་ཇུས་རབས་དང་རིམ་པར་སྤེལ་ཏེ་འཆལ་
གཏམ་གང་མང་བཀྲམ་པར་མ་ཟད། ཁོའི་རྒྱབ་དཔུང་དུ་དགེ་་་
ལུགས་པ་འགུག་ཆེད་ཕྱི་ཚུལ་གྱིས་པཎ་ཆེན་སྐུ་ཕྲེང་ལྔ་བ་དང་ཀུན་
མཁྱེན་འཇམ་དབྱངས་བཞད་པ་གཉིས་ཀྱི་སྦྱིན་བདག་བྱས་སོ། །
གསུམ་པ། དུས་ཟིང་ནང་གི་དམ་པ་
གཉིས་ཀྱི་མཉེས་གཤིན།
གོང་སྨྲས་ལྟར། ཁ་གཏད་དུ་གྱུར་པའི་སྟོབས་ཤུགས་ཕྱོགས་
གཉིས་ཀྱིས་སྲིད་དབང་འཕྲོག་ལེན་བྱེད་པའི་འཐབ་རྩོད་དེ་ལྟ་བུའི་
ནང་དུ། སྡེ་སྲིད་སངས་རྒྱས་རྒྱ་མཚོ་ནི་ལྷ་བཟང་ཧན་གྱི་དགྲ་བོའི་
དྭངས་མ་ཡིན་ལ། ཀུན་མཁྱེན་འཇམ་དབྱངས་བཞད་པ་རིན་པོ་ཆེ་
ཁོའི་ཕྱི་ཚུལ་གྱི་བླ་མ་ཡིན། རང་ཅག་གིས་སྲོལ་རྒྱུན་ལྟ་བས་བལྟས་
ན་སྡེ་སྲིད་སངས་རྒྱས་རྒྱ་མཚོ་དང་ཀུན་མཁྱེན་འཇམ་དབྱངས་བཞད་
པ་རྣམ་གཉིས་ཁ་གཏད་དུ་གྱུར་པའི་སྟོབས་ཤུགས་ཆེན་པོ་གཉིས་ཀྱི་
མཚོན་བྱེད་མི་སྣ་ཆེ་ཁག་ཡིན་སྟབས་ཐུགས་མི་མཐུན་པར་མཐོང་སྲིད་
ནའང། དམ་པ་གཉིས་ནི་བདག་གཞན་མཉམ་བརྗེ་གནང་ཞིང་
འཕགས་པའི་ལུང་གིས་བསྔགས་པའི་སངས་རྒྱས་མིའི་རྣམ་པར་བྱོན་
-- 227 ཡ



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
པ་ཡིན་ཕྱིར། ཧ་ཅང་ཐུགས་མཐུན་དམ་གཙང་ཡིན་པར་མ་ཟད།
མཛའ་བརྩེ་ཤིན་ཏུ་ཟབ་མོ་ཡོད། །
ལྷག་པར་དུ། རང་ཅག་གིས་རྒྱལ་བ་ཤཱཀྱ་ཐུབ་པའི་ཆོས་ཀྱི་
བདུད་རྩིས་ཐུགས་རྒྱུད་ཡོངས་སུ་བརླན་པའི་སྐྱེས་ཆེན་དམ་པ་རྣམས་
ཀྱི་འབྲེལ་བར་གདེང་འཇོག་བྱེད་སྐབས། འཇིག་རྟེན་ཡོངས་་་་་་
གྲགས་ཀྱི་མིའི་འབྲེལ་བའི་ལྟ་ཚུལ་དང་སྲིད་ཕྱོགས་ཀྱི་མི་སྣའི་ཉེ་་་
དགའ་ཕྱོགས་ཞེན་གྱི་འབྲེལ་བ་ལྟར་བལྟ་མི་རུང་།
འོ་ན་ཁོང་རྣམ་པ་གཉིས་ཀྱི་འབྲེལ་བ་ཅི་འདྲ་ཡིན་ནམ་ཞེ་ན།
ཐོག་མར་ཀུན་མཁྱེན་མཇམ་དབྱངས་བཞད་པ་རིན་པོ་ཆེ་ནས་གླེང་
བར་བྱ་སྟེ། ཁོང་ནི་སྐུ་ཚེ་གང་བོར་སྲིད་འབྱོར་རྩྭ་ལྟར་དོར་ནས་གྱོ་
མོའི་སྣོད་ཐོགས་པའི་ཆས་སུ་ཞུགས་ཏེ་གཞན་ཕན་སྙིང་རྗེས་ཐུགས་
རྒྱུད་གཏམས་ཤིང་མཁས་བཙུན་བཟང་གསུམ་ གྱི་རྣམ་ཐར་བདག་
གིར་བཞེས་པའི་དམ་པ་ཞིག་ཡིན། 《རང་རྣམ་ཚིགས་བཅད་མ》
ལས།
ཆོས་སྒོར་ཞུགས་དང་བཤེས་གཉེན་བསྟེན་ཚུལ་དང་། །
མང་དུ་ཐོས་དང་བསམ་པས་སྒྲོ་འདོགས་བཅད། ། ་
སྒོམ་ལ་སྙིང་རུས་གཞན་ལ་ཕན་སེམས་དང༌། །
ཐུབ་བསྟན་རྒྱས་འདོད་བདག་གི་རྣམ་ཐར་ཡིན། །
ཞེས་གསུངས་པ་ལྟར་རོ། ། དེ་ལྟ་བུའི་བདག་ཉིད་ཆེན་པོ་དེ་འཇིག་
རྟེན་ཆོས་བརྒྱུད་ཀྱི་གཞན་དབང་དུ་གྱུར་ཅིང་ལྷ་བཟང་ཧན་གྱི་གཡོ་
སྒྱུའི་རྒྱུར་ཚུད་དེ་མིའི་དབང་བོ་སྡེ་སྲིད་སངས་རྒྱས་རྒྱ་མཚོ་ལ་བསམ་
— 228 གཡས་



སྡེ་སྲིད་དང་ཀུན་མཁྱེན་གྱི་འབྲེལ་བའི་སྐོར་གླེང་བ།
སྦྱོར་ངན་པས་གནོད་འཚེ་བྱེད་པ་ལྟ་ཅི་སྨྲོས་ཏེ། སངས་རྒྱས་རྒྱ་
མཚོ་མཆོག་གིས་སྡེ་སྲིད་ཀྱི་གོ་གནས་བཟུང་སྟེ་བོད་ཀྱི་ཆབ་འབངས་
རྣམས་ཀྱི་དོན་དུ་བྱ་བ་ཇི་སྙེད་སྒྲུབ་པར་དགའ་ཞེན་དང་དད་གུས་
ཚད་མེད་གནང་གི་ཡོད། ཀུན་མཁྱེན་བླ་མའི་འཕྲིན་ཡིག་གི་རྣམ་
བཞག《 བློ་ གསལ་ མགུལ་ རྒྱུན་ སིནྡྷཱ་ ཝཱ་ རའི་ ཕྲེང༌ མཛེས》ལས།
གནམ་སའི་དབང་ཕྱུག་སའི་ཚངས་པ་སྡེ་སྲིད་སངས་རྒྱས་རྒྱ་མཚོ་འདི་
ཉིད་སོགས་ཀྱིས་ཀྱང་ཡིག་མགོ་ཤིན་ཏུ་ཆེ་བའི་སྤྲིངས་ཡིག་འཐོབ་ཅེས་
གསུངས་ཡོད་པ་དེས་ཀུན་མཁྱེན་བླ་མས་སྡེ་སྲིད་ལ་ཇི་ལྟར་གཟིགས་
པ་མཚོན། ་
ཡང་སྡེ་སྲིད་མཆོག་གིས་སྐུལ་མ་མཛད་པ་བཞིན་བརྩམས་པའི་
《 རྣམ་འགྲེལ་ལེའུ་དང་བོའི་མཐའ་དཔྱོད་བློ་གསལ་མགུལ་རྒྱན་སྐལ་
བཟང་འཇུག་ངོགས》ཞེས་པ་དེའི་དབུའི་ཚིགས་བཅད་དུའང་།
མི་དབང་གནས་ལྔ་གཟིགས་པའི་ཀུན་མཁྱེན་གྱིས། །
རྒྱ་གཞུང་འཐད་ལྡན་གཞིར་ཞོག་བཀའ་བསྩལ་་བཞིན། ། ་
ཉི་མ་བྱེ་བའི་འོད་ཅན་ལུང་རིགས་བརྒྱས། །
མདོ་དང་སྡེ་བདུན་དགོངས་དོན་དེ་དང་དེའང༌། །
ཆེས་གསལ་སྟོང་ཁུན་ཟ་འོག་རི་མོ་ལྟར། །
ཕྱོགས་གླང་གྲགས་པ་ཕེབས་བཞིན་ངས་འདིར་འཆད། །
ཅེས་གསུངས་པ་དེས་ཀུན་མཁྱེན་བླ་མ་ སྡེ་སྲིད་ལ་ཐུགས་མཉེས་པོ་
ཡོད་པར་མ་ཟད། ཕན་ཚུན་མཛའ་འབྲེལ་ཤིན་ཏུ་ཟབ་པའང་་་་
མཚོན་ཐུབ་བོ། ། གཞན་ཡང་། ཁོང་གཉིས་ཐུགས་མི་མཐུན་པ་
- 229 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
བདེན་ཚེ་སྡེ་སྲིད་ཀྱིས་གསུང་རྩོམ་གནང་བར་སྐུལ་མ་མཛད་མི་སྲིད་
པ་དང༌། སྐུལ་མ་མཛད་པར་ཆ་བཞག་ནའང་ཀུན་མཁྱེན་བླ་མས་
ཇི་བཞིན་རྩོམ་མིན་ཁ་ཚོན་གཅོད་དཀའ་ཞིང༌། གལ་ཏེ་བརྩམས་
པའི་དབང་དུ་བཏང་ནའང་། མི་དབང་གནས་ལྔ་གཟིགས་ པའི་
ཀུན་མཁྱེན་གྱིས། ། རྒྱ་གཞུང་འཐད་ལྡན་གཞིར་ཞོག་བཀའ་བསྩལ་
བཞིན། །ཞེས་པའི་གསུང་ཚིག་འདི་འདྲ་འབྱུང་མི་སྲིད་སྙམ་མོ། །
ཡང་ཀུན་མཁྱེན་གསུང་འབུམ་ཁྲོད་ཀྱི་《 ལམ་རིམ་ཆེ་ཆུང་གི་
དྲིས་ལན་ནོར་བུའི་ཕྲེང་བ》སྡེབ་ཉེར་བཞི་ཅན་ཞིག་བཞུགས་པ་དེ་ན།
བྱང་ཕྱོགས་ཆོས་བཞིན་སྐྱོང་བའི་སྙིགས་དུས་ཀྱི་སྲོང་བཙན་མི་རྗེའི་
རྣམ་ཐར་ལྷུར་ལེན་པས་ལམ་རིམ་ཆེན་མོའི་ཚིག་འགའ་དྲིས་པ་ལ་
ཞེས་ སྡེ་སྲིད་མཆོག་གི་མཛད་འཕྲིན་བཙན་པོ་ཁྲི་སྲོང་བཙན་དང་
མཚུངས་ པར་ དད་ གུས་ ཆེན་ པོས་ བསྔགས་བརྗོད་བྱུང་ ཡོད་ ཅིང་།
མཇུག་རྩོམ་དུ། བདེ་ལེགས་ཕུན་སུམ་ཚོགས་པ་དང་། །ཆོས་རྒྱལ་
བསམ་དོན་ཀུན་འགྲུབ་ཤོག ། ཅེས་སྡེ་སྲིད་མཆོག་གིས་བོད་ཀྱི་ཆབ་
འབངས་རྣམས་ཀྱི་ཆེད་དུ་བྱ་བ་ཇི་སྙེད་བསྒྲུབས་ཡོད་པ་དེ་དག་ལ་
རྗེས་སུ་ཡི་རངས་མཛད་པ་དང་འབྲེལ་ཁོང་གིས་བོད་ཀྱི་དོན་དུ་་་
བཀོད་པའི་འཆར་གཞིའམ་བསམ་དོན་མཐའ་དག་ལྷུན་གྱིསཾ་གྲུབ་
པར་ཐུགས་སྨོན་མཛད་པ་སྟེ། ཀུན་མཁྱེན་བླ་མ་སྡེ་སྲིད་ཀྱི་མཛད་
འཕྲིན་ལ་དགའ་ཞེན་ཚད་མེད་ཡོད་པར་མ་ཟད། ད་དུང་ཁོང་གི་
བཞེད་དོན་མཐའ་དག་གེགས་མེད་དུ་འགྲུབ་པའི་རེ་བ་བཅངས་ཡོད་
པའང་ཤེས་ཐུབ།
230 ཡ



སྡེ་སྲིད་དང་ཀུན་མཁྱེན་གྱི་འབྲེལ་བའི་སྐོར་གླེང་བ།
གོང་གསལ་འདི་དག་ནི་སུས་ཀྱང་བསླད་སྐྱོན་མ་བཏང་བ་ཀུན་
མཁྱེན་བླ་མའི་གསུང་རྩོམ་དྲི་མ་མེད་པ་འབའ་ཞིག་ཡིན་པས། ལྷ་
བཟང་ཧན་གྱི་གཡོ་གཏམ་རྣ་བ་ལ་འཇགས་པ་དག་ཀྱང་འདིས་བསལ་
ཐུབ་ངེས་ཡིན་ཏེ། ཀུན་མཁྱེན་བླ་མ་རང་ཉིད་ཀྱིས་སྡེ་སྲིད་སངས་
རྒྱས་རྒྱ་མཚོར་འདི་ལྟར་གདེང་འཇོག་བྱས་ཡོད་བཞིན་དུ་དེ་ལས་
གཞན་པའི་བཤད་ཚུལ་དག་ནི་དོན་དངོས་དང་མི་མཐུན་པར་གསལ་
ལོ། ། །
《འཇམ་དབྱངས་བཞད་པའི་རྣམ་ཐར་སྐལ་བཟང་འཇུག་་་་་
ངོགས》ལས། སྡེ་སྲིད་འདི་ཆོས་སྲིད་ཡོངས་ལ་མཁྱེན་པ་མཆོག་ཏུ་
ཡངས་ཤིང་། ཐ་སྙད་རིག་པའི་གནས་མཐའ་དག་ལ་འབད་པས་
སྦྱངས་ཏེ་བརྩམས་ཆོས་ཀྱང་མང་དུ་སྣང༌། སྲིད་སྐྱོང་གི་གཡེང་བ་
ཆེན་པོའི་ཁུར་གྱིས་མནན་བཞིན་དུ་ཐ་སྙད་ཀྱི་བསྟན་བཅོས་དེ་ཙམ་
ཚེགས་ལ་མ་འཛེམ་པར་སྤེལ་ཐུབ་པ་ནི་རྗེས་སུ་ཡི་རངས་པའི་གནས་
སོ། ། ཞེས་འབྱུང་བ་བཞིན་ཀུན་མཁྱེན་བླ་མ་ཁོང་གི་རྗེས་འཇུག་
དག་གིས་སྡེ་སྲིད་མཆོག་ལ་ཇི་ལྟར་གཟིགས་པའི་ཚུལ་དོན་དངོས་ནི་
འདི་ལྟར་ཡིན་ལ། འདི་དག་ཀུན་མཁྱེན་བླ་མས་ སྡེ་སྲིད་ལ་ཁ་་་
གསག་གམ་ངོ་བསྟོད་དུ་སྨྲས་པ་མ་ཡིན་པར་དོན་ལ་གནས་པའི་་༌་
བསྔགས་བརྗོད་དང་ཇི་ལྟར་གཟིགས་པའི་ཚུལ་ཡང་དག་ཡིན།
འོ་ན་སྡེ་སྲིད་མཆོག་གིས་ཀུན་མཁྱེན་རིན་པོ་ཆེར་གཟིགས་་་
སྟངས་ཅི་འདྲ་ཡིན་ནམ་ཞེ་ན། སྐབས་ཤིག་སྡེ་སྲིད་སངས་རྒྱས་རྒྱ་
མཚོས་སྒྲའི་དཀའ་གནད་ཀྱི་དོགས་པ་བཞི་ཕྱོགས་སོ་སོར་བཀྲམ་པ་ལ་
- 231 —་



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
རྗེ་འདིས་ལན་གཞན་གང་ལས་ཀྱང་ཁྱད་པར་དུ་འཕགས་པ་ཞིག་ཕུལ་
བར་སྡེ་སྲིད་ཀྱིས་འཇམ་དབྱངས་བཞད་པ་ཞེས་གངས་ཅན་མཁས་པ་
སུ་ལའང་མ་གྲགས་པའི་མཚན་དེ་ཕུལ། དེས་སྒོ་མང་བླ་མའི་མཁས་
བཙུན་དམ་པའི་རྣམ་ཐར་གྱིས་སྡེ་སྲིད་ཀྱི་ཐུགས་ཡིདའཕྲོག་ཡོད་པ་
ཤེས་ཐུབ་པར་མ་ཟད། སྐབས་དེའི་མཁས་པ་གང་ལས་ཀྱང་ཐུགས་
ཞེན་ཟབ་མོ་ཡོད་པར་ཤེས་ཏེ། ། ཀུན་མཁྱེན་བླ་མ་ལས་གཞན་སུ་
ལའང་དེ་ལྟ་བུའི་མཚན་དང་བསྔགས་བརྗོད་མ་བྱས་པའི་ཕྱིར་རོ། །
དེར་མ་ཟད་ཀུན་མཁྱེན་ཞེས་པའང་སྡེ་སྲིད་ཀྱི་བཀའ་བཀོད་འོག་རྒྱལ་
བ་ཚངས་དབྱངས་རྒྱ་མཚོས་གནང་བའི་མཚན་ཡིན་ཏེ། ་ ་
བརྡ་སྤྲོད་རྟོག་གེ་གཞན་དག་ཚར་གཅོད་ཆོས། །
རྗེས་འཛིན་བཟོ་གསོ་ཚིག་ཕྲེང་མཛེས་བྱེད་རྒྱུན། །
རང་ཉིད་ཀུན་ཤེས་ནང་དོན་རིག་པ་སོགས། །
ཀུན་མཁྱེན་འཇམ་དབྱངས་བཞད་པར་གསོལ་བ་འདེབས། །
ཞེས་སོ། །སྡེ་སྲིད་མཆོག་གིས་ཀྱང་ཀུན་མཁྱེན་བླ་མའི་མཁས་བཙུན་
དམ་པའི་རྣམ་ཐར་ལ་འདི་ལྟར་བསྔགས་བརྗོད་དང་རྗེས་སུ་ཡི་རངས་
མཛད་ཡོད་བཞིན་དུ་ཁོང་རྣམ་པ་གཉིས་ཐུགས་མི་མཐུན་པར་སྨྲ་བ་
ནི་དོན་མེད་བབ་ཅོལ་དུ་ཤེས་པར་བྱའོ། །
ལྷག་པར་དུ། སྒོ་མང་གྲྭ་ཚང་གིས་གཞུང་ལ་ཞུས་པ་ལྟར་སྡེ་
སྲིད་ཀྱིས་ཀུན་མཁྱེན་རིན་པོ་ཆེ་བཀྲ་ཤིས་སྒོ་མང་གི་ཁྲིར་བཀོད་པ་
དང༌། ཀུན་མཁྱེན་བླ་མས་ཇི་བཞིན་མི་ཡོང་བའི་དགོངས་པ་ཞུས་
ཀྱང་སྡེ་སྲིད་ཀྱིས་རྒྱལ་བ་དྲུག་པ་ཚངས་དབྱངས་རྒྱ་མཚོའི་གསུང་ལ་
- 232 ཡག་



སྡེ་སྲིད་དང་ཀུན་མཁྱེན་གྱི་འབྲེལ་བའི་སྐོར་གླེང་བ།
ཁ་གཡར་ཏེ་དགོངས་འཁྲོལ་ མ་བྱུང་བ་ཡང་དགེ་ལྡན་བསྟན་པའི་
ཞབས་འདེགས་དང་། ཀུན་མཁྱེན་རིན་པོ་ཆེར་གཟིགས་ སྟངས་་
ཤིན་ཏུ་མཐོན་པོ་ཡོད་པས་ཡིན། །
ཡང་སྐབས་ཤིག་ཀུན་མཁྱེན་རིན་པོ་ཆེས་ལེགས་བཤད་དབང་
གི་རྒྱལ་བོ《གྲུབ་མཐའ་ཆེན་མོ》བརྩམས་ཏེ་རྒྱལ་དབང་དྲུག་པ་རིན་
པོ་ཆེར་གཟིགས་འབུལ་ཞུས་པར། སྡེ་སྲིད་མཆོག་གིས་ཀྱང་ཞིབ་
གཟིགས་མཛད་དེ་ སྟག་ཚང་བས་འཇམ་མགོན་ཙོང་ཁ་བར་འགལ་
ཁུར་བཅོ་བརྒྱད་བཏང་བ་ལ་ཉིད་ནས་ལན་བུན་འཕར་གྱི་ཚུལ་དུ་
འགལ་ཁུར་ཉེར་བདུན་བཏང་བ་རང་བསྟན་གྱི་ཞབས་འདེགས་ཡིན་
པའི་བསྔགས་བརྗོད་མཛད་པ་སོགས་ཐུགས་མཐུན་དམ་གཙང་གི་
ནང་ཉམས་འབའ་ཞིག་ལས་ཐུགས་མི་མཐུན་པའི་རྣམ་པ་ཡེ་ནས་མི་
མངའ་བ་ཧ་ཅང་གསལ།།
ཁྱད་པར་དུ། ཁོང་རྣམ་པ་གཉིས་ཀྱིས་རྟག་ཏུ་ཕན་ཚུན་ལ་
ཕུན་ཚོགས་ལེགས་བཤད་ཀྱི་རྩེ་དགའ་དང་མཛའ་གཅུགས་ཀྱི་ཕྱག་
ཡིག་གནང་བ་ཡིན་ཏེ། སྡེ་སྲིད་ཀྱིས་བསྡུས་གྲྭ་བའི་ཚད་དུ་འཇོག་
པ་རྭ་བ་སྟོད་པའི་མཁས་རློམ་འགའ་ཞིག་ལ་བསྡུས་ཚན་ཉེར་ལྔའི་
གྲངས་འདྲེན་དགོས་བྱས་པར་དེ་དག་གིས་འདྲེན་རྒྱུ་མ་རྙེད་པ་སྡེ་
སྲིད་ཀྱིས་ཀུན་མཁྱེན་རིན་པོ་ཆེར་ཞུས་པས་ལན་དུ་བསྡུས་གྲྭའི་རྩ་
ཚིག་དང་བཅས་བརྩམས་ཏེ་ཕུལ་བ་དང༌། སྒྲའི་དཀའ་གནད་བཞི་
དྲི་བར་བཀོད་དེ་ཕྱོགས་ཀུན་ཏུ་བཀྲམ་པ་ལ་ཀུན་མཁྱེན་རིན་པོ་ཆེས་
ལན་ཕུལ་བ་དང༌། སྡེ་སྲིད་ཀྱིས་ སྐུལ་མ་མཛད་པ་བཞིན་རྣམ་་་
- 233 ཡ
i



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
འགྲེལ་གྱི་མཐའ་དཔྱོད་མཛད་པ་དང༌། རྒྱལ་བ་ཚངས་དབྱངས་རྒྱ་
མཚོས་བསླབ་པ་ཕུལ་བ་ལ་སྡེ་སྲིད་མཆོག་གིས་ཐུགས་ཚགས་གནང་སྟེ་
ཀུན་མཁྱེན་རིན་པོ་ཆེར་ཕྱག་ཡིག་ཏུ། སྐུ་ཞབས་ཀྱི་མཛད་པ་ལ་མི་
མང་གིས་ལོག་ལྟ་བྱེད་ཀྱིན་འདུག་པས་ཁྱེད་ནི་དེང་དུས་ཀྱི་བསྟན་
པའི་སྲོག་ཤིང་ཆེན་པོ་ཡིན་གཤིས་གསུང་ཆོས་ཀྱི་ཞར་ལ་དམིགས་
བསལ་གྱི་ཞལ་བཀོད་གནང་དགོས་གསུངས་པ་བཞིན་དབྱར་གྱི་གླིང་
བསྲེའི་སྐབས་དེ་ལུགས་གཏན་ཚིགས་དང་བཅས་ཚོགས་གཏམ་་་་་
གནང་བ་སྟེ། ཞེས་ཀུན་མཁྱེན་རྣམ་ཐར་《བཙན་པོ་མ》དང་《སྐལ་
བཟང་འཇུག་ངོགས》གཉིས་སུ་གསལ་བ་དེ་དག་གིས་ཀྱང་ཁོང་རྣམ་
པ་གཉིས་ནི་ཐུགས་རྩིས་དང་ནང་ཉམས་ཤིན་ཏུ་ཆེ་ཞིང་མཛའ་འབྲེལ་
མཆོག་ཏུ་ཟབ་པ་ཤེས་ཐུབ་བོ། །
གཞན་ཡང་། ལྷ་བཟང་ཧན་གྱིས་སྲིད་དབང་ལ་ཧམ་སེམས་
བཅངས་ཏེ་ཆེད་དུ་སྡེ་སྲིད་དང་འཁྲུག་རྩོད་ཐེངས་གཉིས་བསླངས་
པར་ཀུན་མཁྱེན་རིན་པོ་ཆེས་ཁ་ཞེ་གཉིས་མེད་ཀྱིས་བར་འདུམ་བྱས་
ནས་གསེར་གདུང་འཛམ་གླིང་རྒྱན་གཅིག་གི་མདུན་དུ་མནའ་བསྐྱལ་
དུ་བཅུག་པ་དང་། སྡེ་སྲིད་འུ་ཐུག་ནས་རྒྱལ་མོ་ཚེ་རིང་བཀྲ་ཤིས་
ཡོད་སར་ཕེབས་པ་ཀུན་མཁྱེན་བླ་མས་ཤེས་རྗེས་སྡེ་སྲིད་བཀྲོང་དོགས་
ཀྱིས་ངོ་ཆེན་དུ་ཕེབས་སྐབས། གཞན་ཐམས་ཅད་ཟམ་པ་བསྐོར་ན་
ཡང་། ཀུན་མཁྱེན་བླ་མས་འགོར་འགྲོ་བར་དགོངས་ཏེ། ཐད་
འདི་ནས་སྟོད་ལུང་ཆུ་རྒལ་འགྲོ་གསུངས་པས། ཕྱག་གཡོག་ཚོས་ཆུ་
ཆེ་པས་ཁྱེར་འགྲོ་ཞུས་ཀྱང་མ་གསན་པར་ཆུ་བརྒལ་ནས་ཚེ་རིང་བཀྲ་
- 234 -



སྡེ་སྲིད་དང་ཀུན་མཁྱེན་གྱི་འབྲེལ་བའི་སྐོར་གླེང་བ།
ཤིས་རྩེར་སླེབས། སྡེ་བ་གང་ན་ཡོད་ངར་ཐུག་དགོས་གསུངས་པས་
སྡེ་བ་མེད་ཟེར། རྗེ་འདིས་དེ་འདྲ་མ་ཟེར། ང་དེ་རིང་ཅིས་ཀྱང་
ཐུག་དགོས་ཞེས་བཀའ་བཀྱོན་མཛད་པས། སྡེ་བ་ཁོ་རང་གིས་ཁོ་
རང་བསད་ནས་མེད་ཟེར། རྗེ་འདིས་མི་བདེན་འགྲོ་ང་ལ་ཐུག་གི་
ཆུག་གསུངས་པས་བསད་ཚར། ཁྱེད་བཞུགས་ནས་གསོལ་ཚིགས་
བཞེས་ནས་ཕྱིར་ཕེབས་ཞུས་པས། རྗེ་རང་ཐུགས་རྒྱལ་བཞེས་ནས།
ཁྱོད་ཚོ་ལས་མ་རབས་པ་མི་འདུག སྡེ་སྲིད་བཀྲོངས་རྒྱུ་ཡིན་ན་ང་
ལ་ཐོས་བཅུག་ན་ཅི་ཡིན་གསུངས་ནས་མ་དགྱེས་པ་མཛད། གསོལ་
ཚིགས་ཀྱང་མི་ཟ་གསུངས་ནས་ཕེབས་ཡོང་། དེ་ཉིན་ཐུགས་དམ་
ཡང་རྒྱུན་ལྡན་ཆག་མེད་མཛད་པ་ཕལ་ཆེར་ལུས་སོང་། ཐུགས་དཔེ་
མེད་འཁྲུགས་ནས་འདོན་མ་ཐུབ་ཅེས་བསེ་ངག་དབང་བཀྲ་ཤིས་ཀྱིས་
མཛད་པའི་《 རྣམ་ཐར་བཙན་པོ་མ》p85 རུ་གསལ་ བ་ སོགས་ལ་
བརྟགས་ནའང་ཁོང་རྣམ་པ་གཉིས་ནི་ཕན་ཚུན་ལ་མཛའ་གཅུགས་
དང༌། ཡིད་ཆེས། བརྩི་བཀུར་ལྡན་པར་གསལ་ལོ། ། དེ་ལས་
གཞན་པའི་བཤད་ཚུལ་དག་ནི་ལོ་རྒྱུས་ཀྱི་ཁུངས་ལུང་བྲལ་བའི་ཕྱོགས་
ལྷུང་གི་སྨྲ་བ་་ཁོ་ན་ཡིན་མོད། ཡིན་ནའང། དེ་དག་ཀྱང་རྒྱུ་མེད་
རྐྱེན་མེད་ཅིག་མ་ ཡིན་པར་ལོ་རྒྱུས་ཀྱི་དོན་རྐྱེན་དང་སྲིད་དོན་གྱི་་
དགོས་མཁོས་བཟོས་པའི་འབྲས་བུ་ཞིག་ཡིན་པར་ཁོ་བོས་ སེམས་་་
སོ། །
— 235 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
་
བཞི་བ།
ལོ་རྒྱུས་ཀྱི་བསླབ་བྱ།
སྒོ་གསུམ་ཆོས་ལ་རྣམ་པར་གཞོལ་བའི་སྔོན་བྱོན་ལོ་རྒྱུས་སྨྲ་བ་
རྣམས་ལ་མཚོན་ན། འཇིག་རྟེན་སྲིད་ཀྱི་ངན་ གཡོར་ཀུན་ནས་་་
གོམས་པའི་ལྷ་བཟང་ཧན་གྱི་གྲི་སོ་རྣོན་པོའི་སྦྲང་རྩིས་རང་ལྕེ་དྲུངས་
ནས་གཅོད་པའང་ཅི་མི་སྙམ་པར་རང་བསྟན་དྲི་མ་མེད་པའི་ཞབས་
འདེགས་པར་རློམ་ནའང༌། རང་འདོད་ཁོ་ནས་སྙིང་གང་ཞིང་་་་
གཞན་གྱི་བདེ་ཚོར་ལ་ཉུང་མ་རྡོག་པས་བརྫི་བའི་རྩིས་ཀྱང་མི་གཏོང་
བའི་ ལྷ་བཟང་ཧན་གྱིས་ནི་བཞད་གད་མཁན་རི་མོ་འདྲི་བའི་ཚུལ་
གྱིས། ད་དུང་སྡེ་སྲིད་སངས་རྒྱས་རྒྱ་མཚོ་མཆོག་སྙིང་ནས་རྙིང་མ་
བ་དང་ཀརྨ་བར་དད་འདུན་ཆེ་ཞིང་དགེ་ལུགས་པར་སྡོང་བོ་ཡོད་པ་
དང་། རྒྱལ་དབང་ལྔ་བ་སྐུ་གཤེགས་པ་ལོ་མང་བོར་གསང་རྒྱ་་་
མཛད་པ་ལ་ཡང་ཞེ་འདོད་ངན་པ་ཡོད་ཚུལ། སོག་པོ་ཇུན་གར་
བར་ངན་འབྲེལ་གྱིས་མན་ཆིན་གོང་མར་ངོ་རྒོལ་བྱེད་རྩིས་ཡོད་པ་
དང༌། ལྷ་བཟང་ཁོའི་ ཕ་ལ་དུག་བཏང་སྟེ་བསད་ཚུལ། ཁོས་་
གདན་སར་བཀོད་པའི་རྒྱལ་བ་ཚངས་དབྱངས་རྒྱ་མཚོ་རྒྱལ་དབང་ལྔ་
བ་ཆེན་པོའི་ཡང་སྤྲུལ་རྫུན་མ་ཡིན་ཚུལ་སོགས་ སྡེ་སྲིད་མཆོག་གི་་་་
ཐུགས་ཟུར་ལ་ཡང་དྲན་མི་སྲིད་པའི་ཉེས་མིང་མི་བདེན་རྫུན་སྒྲིག་
བསམ་བརྗོད་ལས་འདས་པ་གང་མང་ཞིག་བྱས་ཡོད་པ་ནི། ཇི་སྐད་
དུ། ལེགས་བཤད་རིན་པོ་ཆེའི་གཏེར་ལས། ཁྭ་ཏས་མི་གཙང་
- 236 --



쇰
의
기
쇰
སྡེ་སྲིད་དང་ཀུན་མཁྱེན་གྱི་འབྲེལ་བའི་སྐོར་གླེང་བ། །
ཟོས་པའི་མཆུ། ། གཙང་མའི་ངོས་ལ་འབད་དེ་འཕྱིད། ། ཅེས་
གསུངས་པ་མ་སྒྲིག་རང་འགྲིག་ཏུ་བྱུང་བའོ། །
དེ་སྔ་ལྷ་བཟང་ཧན་གྱིས་སྤེལ་བའི་འཆལ་གཏམ་ གྱིས་ མི་་་་
བསྒྲིབས་པ་འགའ་ཞིག་སྡེ་སྲིད་སངས་རྒྱས་རྒྱ་མཚོ་མཆོག་གི་མཛད་
འཕྲིན་སྐོར་ལ་ལོག་བཤད་ཀྱི་འདམ་དོང་དུ་ཚུད་དེ་བླུན་པོ་གྲགས་
པའི་རྗེས་སུ་འབྲངས་པ་ནི། ས་སྐྱ་པཎྜི་ཏས། ཁྱི་རྒན་ཀུ་ཅོ་འདོན་
པ་ན། །རྒྱུ་མཚན་མེད་པར་གཞན་དག་རྒྱུག །ཅེས་པ་ལྟར་སྡེ་སྲིད་
མཆོག་ལ་མི་འོས་པའི་སྒྲོ་སྐུར་དང་འཆལ་གཏམ་མ་དག་རྒྱུན་འབྱམས་
སུ་འགྲོ་བའི་མུར། དེ་དང་འབྲེལ་ནས་དམ་པ་ཁོང་ཉིད་དང་ཀུན་
མཁྱེན་འཇམ་དབྱངས་བཞད་པ་རིན་པོ་ཆེ་རྣམ་གཉིས་ཀྱི་འབྲེལ་བའི་
སྐོར་ལའང་འོས་མིན་གྱི་བཤད་ལུགས་ཅི་རིགས་བྱུང་བ་ནི། སྲིད་
དོན་ལ་གཅན་གཟན་བཞིན་སེམས་རྩ་གནག་པའི་ལྷ་བཟང་ཧན་གྱི་
གཡོ་སྒྱུའི་ངན་འབྲས་ལས་གཞན་ཅི།
པ་དེ་ལྟ་ནའང། གཡའ་ཡིས་མ་གོས་པའི་གསེར་ཉིད་ནི་བསྲེག་
བཅད་བརྡར་ཡང་གསེར་གྱི་ངོ་བོ་ཉིད་མི་འགྱུར་བ་བཞིན། བཅུ་
ཕྲག་རིག་པའི་གནས་སྤྱི་དང༌། ཡང་སྒོས་སྨན་རྩིས་བསྟན་པ་ཡར་
རྒྱས་གཏོང་བར་མཛད་རྗེས་བླ་ན་འཕགས་པ་སྡེ་སྲིད་སངས་རྒྱས་རྒྱུ་
མཚོ་མཆོག་དང༌། མཐའ་དབུས་ཀྱི་རིགས་པ་སྨྲ་བ་མཐའ་དག་གི་
ཐོས་བསམ་གྱི་གཞི་པུ་ཏི་ལྔ་གའི་མཐའ་དཔྱོད་ཀྱི་ཡིག་ཆ་སྔོན་མེད་
ལེགས་བཤད་ཀྱི་གཏེར་དུ་གྱུར་པ་མཛད་པས་ཡིག་ཆ་གཞན་ཕལ་ཆེར་
ངལ་གསོ་བར་བྱས་པ་སྒོ་མང་ཡིག་ཆ་མཛད་པོ་ཀུན་མཁྱེན་འཇམ་
བཀaཀརེད་
— 237 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
དབྱངས་བཞད་པ་རྣམ་གཉིས་ ཀྱི་བསྟན་འགྲོར་སྨན་པའི་མཛད་་་་
འཕྲིན་ དང༌། ཕན་ ཚུན་ ལ་ མཛའ་ གཅུགས་ དང། ཡིད་ ཆེས།
བརྩི་བཀུར་ལྡན་པའི་མཛད་སྤྱོད་ནི་ཇི་སྲིད་བར་འོད་སྟོང་འཕྲོ་ངེས་
པར་མ་ཟད། སུས་ཀྱང་བསུབ་ཐབས་མེད་པ་གཞོམ་གཞིག་བྲལ་
བའི་རྡོ་རྗེའི་བྲག་རི་ཡིན། འོན་ཀྱང༌། སྐྱེས་མཆོག་དམ་པ་རྣམས་
ཀྱི་མཛད་འཕྲིན་ནི་ནམ་ཡང་ཉམས་པ་མེད་པ་དང་། རྟེན་འབྱུང་
གི་ནུས་མཐུ་ནི་བསམ་ལས་འདས་པར་བསྒོམས་ནས་སྡོད་ཆོག་ཆོག་
ཅིག་ཡུས་ཆེ་བ་ནི་གཏན་ནས་མིན། ལོ་རྒྱུས་རྒན་པོས་གནང་བའི་
བསླབ་བྱ་དང༌། དུས་རབས་རྒྱལ་མོས་བྱིན་པའི་ཉམས་མྱོང་གཉིས་
ལ་བརྟེན་ནས། དེང་ཕྱིན་ལྷ་བཟང་ཧན་ལྟ་བུ་ཉ་བས་ཟས་ཀྱིས་ཁ་
བྲིད་ ནས་ ཉ་ རྣམས་ གསོད་ པའི་ ཟློས་ གར་ དེ་ དང་ དེ་ ལྟ་ བུ་ དང་།
མིའི་དབང་བོ་སྡེ་སྲིད་སངས་རྒྱས་རྒྱ་མཚོ་དང་མཁས་པའི་གཙུག་རྒྱན་
ཀུན་མཁྱེན་འཇམ་དབྱངས་བཞད་པ་ལྟ་བུའི་སྐྱེས་མཆོག་དམ་པ་་་
རྣམས་ཀྱི་མཛད་འཕྲིན་དང་འབྲེལ་པར་ངོས་འཛིན་ཡང་དག་པར་
བྱེད་རྒྱུ་གལ་ཆེ་སྙམ། །
ཟུར་ལྟའི་དཔྱད་གཞི། །
1.《ཀུན་མཁྱེན་རྣམ་ཐར་སྐལ་བཟང་འཇུག་ངོགས》འཇིགས་
མེད་དབང་བོས་བརྩམས།
2. 《 ཀུན་མཁྱེན་རྣམ་ཐར་ཀེ་ཏ་ཀའི་ཕྲེང་མཛེས》བསེ་ངག་
དབང་བཀྲ་ཤིས་ཀྱིས་བརྩམས། །
3. 《 བོད་ཀྱི་ལོ་རྒྱུས་རགས་རིམ་གཡུ་ཡི་ཕྲེང་བ》ཆབ་སྤེལ་ཚེ་
- 238 -



སྡེ་སྲིད་དང་ཀུན་མཁྱེན་གྱི་འབྲེལ་བའི་སྐོར་གླེང་བ།
བརྟན་ཕུན་ཚོགས་ཀྱིས་བརྩམས།
4. 《དེབ་ཐེར་ཀུན་གསལ་མེ་ལོང》ཕུན་ཚོགས་ཚེ་རིང་གིས་
བརྩམས།
5. 《ཀུན་མཁྱེན་གསུང་འབུམ》འཇམ་ དབྱངས་བཞད་པས་
བརྩམས།
6. 《བོད་ཀྱི་སྲིད་དོན་རྒྱལ་རབས》ཞྭ་སྒབ་པས་བརྩམས།
7. 《ཆོས་སྲིད་ཟུང་འབྲེལ་སྐོར་གླེང་བ》དུང་དཀར་རིན་པོ་
ཆེས་བརྩམས།
• 《མཚོ་སྔོན་སློབ་གསོ》རུ་འཁོད།
239 །



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
1་
༄༅། ། འཇམ་དབྱངས་བཞད་པས་སློབ་གཉེར་
གནང་ཚུལ་དང་ཁོང་གི་བརྩམས་
ཆོས་སྐོར་གླེང་བ།
དེ་ཡང་གངས་ལྗོངས་ཤེས་རིག་གླིང་ཞེས་མཚན་སྙན་སྲིད་པའི་
རྒྱན་དུ་འབར་བའི་ཞིང་ཁམས་དམ་པ་འདིར། བཅུ་ཕྲག་རིག་པའི་
གནས་ཀྱིས་བསྡུས་པའི་ངོ་མཚར་རིག་པ་མང་ཞིག་དར་བ་ནི། སྔོན་
བྱོན་མེས་པོ་ཆོས་རྒྱལ་བཙན་པོ་རིམ་བྱོན་དང་། སྐད་གཉིས་སྨྲ་བ་
འཇིག་རྟེན་མིག་གྱུར་དག་དང་པཎ་གྲུབ་རྣམས་ཀྱི་སྐུ་དྲིན་ལས་མི་
རིགས་གཞན་གྱི་རིག་གནས་ཀྱི་བཅུད་འདུས་ཤིང༌། རང་ཡུལ་སྣོད་
བཅུད་ཀྱི་ཐུན་མོང་མ་ཡིན་པའི་ཁྱད་ཆོས་ལས་བྱུང་བའི་རིག་གནས་
རྨད་དུ་བྱུང་བ་ ཤ་ སྟག་ཡིན་ལ། དེང་གི་དུས་འདིར་ཡང་འདི་ལ་
ཞིབ་འཇུག་དཔྱད་འཇོག་གི་ལས་ལ་ཞུགས་དང་འཇུག་བཞིན་པའི་
རྒྱལ་ཁམས་ཤིན་ཏུ་མང་བ་ཐམས་ཅད་ལ་གསལ་བ་ལྟར་ལགས། དེ་
ཉིད་འཛིན་སྐྱོང་སྤེལ་གསུམ་བྱེད་མཁན་གྱི་མཁས་མཆོག་ཀྱང་ས་ཡི་
དྲེག་པའི་གྲངས་ལ་འཕྱ་བ་བྱོན། ཁྱད་པར་དུ་བོད་རབ་བྱུང་བཅུ་
གཅིག་པའི་ས་བྱི་སྟེ་སྤྱི་ལོ་ ༡༦༩༨ ལོར་སྐུ་བལྟམས་པའི་མཁས་གྲུབ་
ཆེན་པོ་ཀུན་མཁྱེན་བླ་མ་འཇམ་དབྱངས་བཞད་པ་ངག་དབང་བརྩོན་
འགྲུས་དཔལ་བཟང་བོ་ནི་ཀུན་གཟིགས་འཇིགས་མེད་པཎྜིཏས།
དག་པའི་འཇིག་རྟེན་གང་གི་ཐུབ་པའི་དབང༌། །
- 240 -



འཇམ་དབྱངས་བཞད་པས་སློབ་གཉེར་དང་བརྩམས་ཆོས་མཛད་ཚུལ།
ཀུན་མཁྱེན་མེས་པོ་ཧ་ས་བཛྲ་ནི། ། །
དཔལ་སྟུག་ལེགས་བཤད་ནོར་རྒྱས་བང་བ་སྟེ། །
རྫོགས་སངས་རྒྱས་ཀྱང་འདི་བས་ལྷག་མི་འབྱོན། །
ཞེས་བསྔགས་པ་དང༌། དེང་དུས་ཀྱི་མཁས་དབང་སློབ་དཔོན་ཆེན་
མོ་ ཤར་གདོང་མཆོག་གིས་ཀྱང༌། ཀུན་མཁྱེན་འཇམ་དབྱངས་་་་་
བཞད་པས་སློབ་གཉེར་གནང་དུས་སྐབས་རེར་སྲན་མ་བརྔོས་མ་ཙམ་
བཞེས་པ་དང་། སྐབས་རེར་ཆུ་གཙང་ཙམ་སྐྱ་ཙམ་བཞེས་ནས་སློབ་
གཉེར་མཛད་པས་མཁས་པའི་ཡང་རྩེར་སོན་པ་རེད། ད་ལྟ་ཨ་མེ་
རི་ཀ་སོགས་རྒྱང་རིང་གི་ཕྱི་རྒྱལ་བས་ཀྱང་བླ་བྲང་བཀྲ་ཤིས་འཁྱིལ་
ཤེས་ཀྱིན་ཡོད། ལུང་ཁུག་ཆུང་ངུ་འདི་དེ་འདྲའི་ཤེས་དོན་ནི་རྒྱུ་
ནོར་མང་བ་དང་དཔའ་རྩལ་ཆེ་བས་ཤེས་པ་མིན། གཙོ་བོ་དམ་པ་
གང་ཟག་གཅིག་གི་ཤེས་བྱ་ཤེས་པའི་ཚད་ལ་དོ་ཟླ་བྲལ་བའི་གཟི་བྱིན་
ཡིན། ཞེས་གསུངས་པ་ལྟར་དམ་པ་འདི་ཉིད་ཀྱིས་སློབ་གཉེར་ཇི་
ལྟར་བྱས་པ་དང་། འཆད་རྩོད་རྩོམ་གསུམ་གྱིས་བོད་རིག་པའི་་
གནས་ལ་ཕྱག་རྗེས་ཟླ་མེད་བསྐྱངས་ཚུལ་དང་འབྲེལ་ཏེ་ཁོང་གི་ལེགས་
བཤད་བརྩམས་ཆོས་རྣམས་འདིར་ཕྲན་གྱིས་གངས་ལྗོངས་ཤེས་རིག་
ལ་འཇུག་འདོད་དང་སྐལ་མཉམ་ལས་དང་པོ་བ་རྣམས་ལ་ལྷག་བསམ་
དག་པའི་སྒོ་ནས་མཚམས་སྦྱོར་ཙམ་ཞུ་བར་འདོད་པ་ནི་ཐོག་མའི་
གླེང་གཞིའོ། །
241 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
དང་པོ། སློབ་གཉེར་མཛད་ཚུལ།
ལུགས་གཉིས་འཁོར་ལོས་བསྒྱུར་པའི་དབང་ཕྱུག་རྒྱལ་མཆོག་
ལྔ་བའི་ཐུགས་སྲས། བསིལ་ལྡན་ཞིང་གི་མིའི་དབང་བོ་སྡེ་སྲིད་
སངས་རྒྱས་རྒྱ་མཚོའི་མཛའ་བཤེས། མདོ་སྨད་བཤད་སྒྲུབ་ཟུང་གི་
ཡ་གྱལ་བཤད་པའི་ཤིང་རྟ་པ་ཆེན་པོ། བཅུ་ཕྲག་རིག་པའི་གནས་
ལ་དབང་འབྱོར་བའི་དྲན་དབང་སྨྲ་བའི་ཉི་མ་ ཀུན་མཁྱེན་འཇམ་
དབྱངས་བཞད་པའི་རྡོ་རྗེ་ནི་མདོ་ཁམས་སྨད་ཀྱི་སའི་ཆ་དཔལ་འཁོར་
ལོ་སྡོམ་པའི་ཕོ་བྲང་གནས་ཆེན་བྲག་དཀར་གྱི་ཉེ་གམ། རྒན་གྱའི་
རྟིང་རིང་ཞེས་པར་ལྡོང་གི་རུས་སུ་ཡབ་དབལ་ཤུལ་ཁ་འདལ་དཔལ་
འབུམ་རྒྱལ་དང༌། ཡུམ་ཐར་མོ་བྱམས་གཉིས་ཀྱི་སྲས་སུ་སྐུ་འཁྲུངས།
དགུང་ལོ་ལྔ་བཞེས་པའི་ཚེ་གོང་ས་ལྔ་བ་ཆེན་པོར་མཇལ་ནས་ཕྱག་
དབང་ཞུས་པར་ཁོང་གིས་དགྱེས་གཟིགས་ཆེན་པོར་མཛད། དེ་
ནས་དགུང་ལོ་བདུན་གྱི་དུས་དགེ་སློང་བསོད་ནམས་ལྷུན་གྲུབ་ལས་
ཀློག་བསླབས་པས་རིང་བོ་མ་ཐོགས་པར་ཡེ་གེ་འབྲི་ཀློག་ལ་བྱང་བར་
གྱུར། དེ་ནས་དགུང་ལོ་བཅུ་གསུམ་བཞེས་ཚེ་འདུལ་འཛིན་མཆོག་
གྱུར་ཡེ་ཤེས་རྒྱ་མཚོ་ལས་རབ་ཏུ་བྱུང་ཞིང་མཚན་ལ་བློ་བཟང་རྒྱལ་
མཚན་ཞེས་བཏགས། དགུང་ལོ་ཉེར་གཅིག་སྟེང་སྙུང་གཞི་ཐུ་མོ་
ཞིག་བྱུང་སྟེ་སྔོན་གྱི་འབྲེལ་བའི་དབང་གིས་ངེས་དོན་གྲུབ་པའི་དབང་
ཕྱུག་ཡབ་རྗེ་བླ་མ་སྐལ་ལྡན་རྒྱ་མཚོ་ཞལ་སྔ་ནས་ཀྱིས་འཇམ་དབྱངས་
—
242 མཁས་པ་ལས་



འཇམ་དབྱངས་བཞད་པས་སློབ་གཉེར་དང་བརྩམས་ཆོས་མཛད་ཚུལ།
ནག་པོའི་རྗེས་གནང་ཞིག་གནང་བ་གསན་ཏེ་སྐུ་སྙུང་དྭངས་པར་གྱུར་
པ་རང་རྣམ་ལས།
ཡོང་ཁར་གྲུབ་པའི་དབང་ཕྱུག་ཟླ་མེད་པ། ། །
སྐལ་ལྡན་རྒྱ་མཚོར་སྐྱབས་འཇུག་རྟ་ཕུལ་ཏེ། །
འཇམ་དབྱངས་ནག་པོའི་རྗེས་གནང་མཛད་པ་ན། །
ཉམས་དང་གྲིབ་ཀྱི་ཚོགས་རྣམས་རང་སར་དེངས། །
ཞེས་གསུངས་པ་དང༌། 《རྣམ་ཐར་བཙན་པོ་མ》p17ན། ཁོང་
ལ་མཇལ་བས། ཁོང་བཞུགས་ སྟབས་དང་མདུན་གྱི་མཆོད་པ་་་་
སོགས་ཀྱི་བཀོད་པ་གཟིགས་པས་རྗེ་འདི་ཐུགས་དད་དཔག་ཏུ་མེད་པ་
འཁྲུངས། ཆོས་པ་ཁོ་ན་རང་འདི་རེད་ང་ཡང་ནམ་ཞིག་འདི་འདྲ་
ཞིག་འོང་ན་དགོངས། ཞེས་གསུངས་ཡོད། ལོ་དེ་གའི་མཇུག་
ཙམ་ལ་གངས་ལྗོངས་རིག་པའི་ཞིང་ཁམས་དབུས་གཙང་ལ་ལེགས་
བཤད་ཀྱི་སྐྱེས་ལེན་པའི་ཕྱིར་སེམས་དཔའ་ཆེན་པོ་རྟག་ཏུ་ངུའི་རྣམ་
ཐར་ཇི་བཞིན་ཞབས་ཀྱི་པད་མོ་བསྐྱོད་པར་མཛད།
དེ་ནས་ཀུན་གཟིགས་ལྔ་བ་ཆེན་པོ་ལ་མཇལ་ཕྱག་ཞུས་ཏེ་་་་
འབྲས་སྤུངས་སུ་བྱོན་ནས་དཔལ་ལྡན་བཀྲ་ཤིས་སྒོ་མང་གི་བཤེས་
གཉེན་ཆེན་པོ་བློ་གྲོས་རྒྱ་མཚོའི་ཞབས་ལ་གཏུགས་ཏེ་བསྡུས་གྲྭ་མི་
འདྲ་བ་མང་པོ་ཐུགས་འཛིན་གནང་བ་དང་རྩོད་པ་ལ་འགྲན་ཟླ་བྲལ་
བ་བྱུང་སྟེ་ཕལ་ཆེར་གྱིས་སྔ་སོར་ཆོས་གྲྭར་འགྲོ་མྱོང་བ་ཞིག་ཡིན་ཞེས་
གླེང་། དགུང་ལོ་ཉེར་གཉིས་པར་བསྡུས་གྲྭ། བློ་རྟགས་དང་་་་
བཅས་པ་རྫོགས་ནས་གཞུང་གསར་འཛིན་གྲྭར་ཕེབས་ཏེ་རྣམ་བཤད་
- 243 -ཁམ



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས༑
སྙིང་བོ་རྒྱན་ཐུགས་འཛིན་ངོས་གསེར་ཕྲེང་སོགས་རྒྱ་བོད་ཀྱི་ཡིག་ཆ་
མང་པོར་ཞིབ་གཟིགས་མཛད། དགུང་ལོ་ཉེར་གསུམ་བཞེས་པའི་
སྐབས་ཤིག་རྗེ་འདིའི་ཐུགས་ལ་རྣམ་བཤད་དང་གསེར་ཕྲེང་གཉིས་ཀྱི་
དཔེ་ཆ་དཔར་འདོད་ཀྱང་མི་ཚོས་དེ་གཉིས་ཀྱི་དཔར་ཤིང་གི་ཡི་གེ་
སྣག་ཚས་འགག་ནས་འབབ་གིན་མེད། - པར་འདེབ་མ་ཐུབ་པར་ལོ་
མང་པོ་སོང་ཟེར། རྗེ་འདིས་དཔར་དཔོན་ལ་ཞུས་པས། ཁྱོད་
ཀྱིས་དཔར་ཤིང་འཁྲུ་ཐུབ་ན་དཔར་བཏབ་ཆོག དེ་མིན་ན་མི་ཡོང་
ཟེར། ཕྱི་ཉིན་རྗེ་འདིས་སྐུ་ཟླ་འགའ་བཅོལ་ཏེ་ཉིན་གསུམ་ལ་དཔར་
ཤིང་ལེགས་པར་འཁྲུ་ཐུབ་བྱུང་བས་ཚར་རེ་བཏབ། དེ་ཕྱིན་སློབ་
གཉེར་བ་མང་པོས་དཔར་བཏབ་པས་རྣམ་བཤད་གསེར་ཕྲེང་གི་དཔེ་
ཆ་མོད་པོ་བྱུང༌། དེ་ཡང་སྐུ་ཚེ་འདི་ལ་རྗེ་རྒྱལ་བ་གཉིས་པ་ཡབ་སྲས་
ཀྱི་བསྟན་པ་གསལ་བར་བྱེད་པའི་རྟེན་འབྲེལ་རེད་གསུང་སྟེ། ངོ་མ་
ཡང་དེ་འདྲ་ཞིག་ཏུ་གྲུབ་པ་ངེད་ཅག་ལ་མངོན་གསལ་ཡིན་པ་ལྟར་
རོ། ། ཟུར་བཀོལ་བཞི་སོགས་ལ་ཡང་འཛིན་སྐྱོར་དང་སྦྱངས་ པ་་་་
དཔྱིས་ཕྱིན་པར་མཛད་པར་རང་རྣམ་དུ་གསལ། །
དེ་ནས་དགུང་ལོ་ཉེར་བཞི་བ་ལ་འཛིན་གྲྭ་ཕར་ཕྱིན་སྟོན་མོར་
ཕེབས། སྐབས་དེར་རྣམ་བཤད་སྙིང་བོ་རྒྱུན་དང་གསེར་ཕྲེང་གི་
དཀའ་གནད་ཕལ་ཆེར། འགྲེལ་ཆུང་དོན་གསལ་ལེགས་བཤད་་་་
སྙིང་བོའི་རང་རྒྱུད་པའི་བར་བཅས་ཐུགས་འཛིན་འཕྲོ་གྲུབ་ཅིང་།
རྣམ་བཤད་དགོངས་པ་རབ་གསལ་ཡང་ཕལ་ཆེར་ཐུགས་འཛིན་་་་
མཛད། སྟོང་ཐུན་སྐལ་བཟང་མིག་འབྱེད་ཀྱང་ཐུགས་འཛིན་་་་་
- 244 -



འཇམ་དབྱངས་བཞད་པས་སློབ་གཉེར་དང་བརྩམས་ཆོས་མཛད་ཚུལ།
མཛད་པ་དང་། ཞར་ལ་མཛོད་འདུལ་དབུ་མ་བཅས་ལ་ཐུགས་་
གཉེར་དཔྱིས་ཕྱིན་པ་མཛད། སྐབས་འདི་དག་ཏུ་ས་དགེའི་གྲྭ་ཚང་
བཅུ་གཅིག་འཚོགས་པའི་དབུས་སུ་ཉིན་ལྔའི་རིང་ལ་བོ་ཏི་ལྔའི་དམ་
བཅའ་བཞག་པར་ཁོང་ཚོའི་ཁྲོད་ནས་དགེ་བཤེས་བཟང་བ་ཐམས་
ཅད་ཀྱིས་བགྲོ་གླེང་བཏང་ཡང་རིགས་ལུང་མ་སོང་བས་མཁས་པའི་
སྙན་པ་འཛམ་ གླིང་ཁེངས་པ་ཙམ་བྱུང་། དགུང་ལོ་ཉེར་བདུན་་
བཞེས་སྐབས་སུ་ཀུན་གཟིགས་ལྔ་བ་ཆེན་པོ་ལས་བསྙེན་རྫོགས་ཀྱི་སྡོམ་
པ་མནོས་ཤིང༌། དེ་ནས་བཟུང་སྟེ་མཚན་མོ་ཡང་ཙོག་པུའི་བརྟུལ་
ཞུགས་ཁོ་ན་མཛད་པ་དང༌། ལོ་འདི་རུ་མཛོད་དང་རྣམ་འགྲེལ་ལ་
ཞིབ་ཏུ་སྦྱངས་པས་ལུང་དང་རིགས་པ་མང་བོ་ཞིག་ཐུགས་ལ་ཤར་ཏེ་
ལུང་རིགས་ཀྱི་མངོན་པ་རྒྱ་མཚོ་ལྟ་བུའི་ཕ་རོལ་ཏུ་ཕྱིན་པའི་གོ་འཕང་
བརྙེས་ཏེ་དབལ་ཤུལ་ངག་དབང་ཞེས་མཁས་པའི་སྙན་གྲགས་ཀྱིས་ས་
སྟེང་ཁྱབ་པར་གྱུར། །
ཆེས་ངོ་མཚར་ཞིང་ཧ་ལས་པ་ནི་སློབ་གཉེར་སྐབས་རྣམས་སུ་
མཐུན་རྐྱེན་ཤིན་ཏུ་དཀོན་ཞིང་གསོལ་ཆས་མེད་ཀྱང་ཁོག་མའི་ནང་དུ་
སྲན་མ་ཆུ་ལ་སྦང་ཁོག་མ་ ཉི་ མར་བཞག་ནས་རྩོད་གྲྭར་ཕེབས་པ།
ཆོས་གྲྭ་ནས་ཚུར་ཕེབས་པ་ན་སྲན་རྡོག་ཁ་ཤས་རེ་བཞེས། ཆུ་ཉུང་
ཟད་རེ་བཏུང་བ་དེ་ཙམ་གྱིས་ཀྱང་སློབ་གཉེར་ལ་བརྩོན་པ་བར་མ་
ཆད་པར་དཀའ་སྤྱད་དང་སྙིང་རུས་ཚད་མེད་པ་ཉམས་སུ་བསྟར་ཚུལ་
ལ་སྔོན་གྱི་དྲེགས་ལྡན་རྣམས་ཀྱི་རྣམ་ཐར་ལ་མི་སྲིད་པ་དང་ད་ལྟའི་སྐྱེ་
བོ་སྙིང་ཁམས་ཅན་རྣམས་ཀྱིས་རང་མལ་ནས་འགྲེ་ལྡོག་བྱེད་བཞིན་
- 245 --



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས། །
ཤེས་རིག་ཡོད་ཚད་ལ་བློ་གྲོས་ཀྱི་གོམ་པའི་འདེགས་འཇོག་བྱེད་འདོད་
པ་དག་གིས་བསམ་པར་བྱ་བ་ཁོ་ན་ཡིན་ཞིང་། བློ་གསལ་ལས་དང་
བོ་བ་རང་ཅག་གིས་ཡིད་ལ་འབབ་དགོས་པའི་རིན་ཆེན་དབང་གི་
རྒྱལ་བོའི་རྣམ་ཐར་དུ་ངོ་ཤེས་པར་བྱའོ། །
གཉིས་པ། ལེགས་བཤད་བརྩམས་ཚུལ།
འཆད་རྩོད་རྩོམ་གསུམ་ལ་མངའ་བརྙེས་པའི་དམ་པ་འདི་ཉིད་
ཀྱི་སྐུའི་ན་ཚོད་མེ་ཏོག་ཁ་ཕྱེ་པའི་སྐབས་ཏེ་སློབ་གཉེར་དུས་ནས་་
མཁྱེན་རབ་གཞན་གྱིས་འགྲན་མི་བཟོད་པ་མངའ་བས་གཞུང་ལུགས་
ཀྱི་གོ་བ་དང་ཞིབ་ཆ་འཛིན་མཚམས་སོགས་སྔོན་མེད་ཀྱི་བཤད་སྲོལ་
མང་བོ་བྱས་བྱུང་བ་དང༌། ཡང་བར་སྐབས་ཤིག་ལ་གངས་ལྗོངས་
སའི་ཚངས་པ་སྡེ་སྲིད་ཀྱིས་སྒྲ་རིག་པའི་དཀའ་གནད་ཀྱི་དྲི་བ་བཞི་
ཕྱོགས་ཀུན་ཏུ་བཀྲམ་པ་ལ་སུས་ཀྱང་ལན་ཆ་ཚང་བ་ཞིག་འདེབས་པ་
མ་བྱུང་བར་ལུས་པ་ལ་རྗེ་འདི་ཉིད་ཀྱིས་ཁྱད་པར་གྱི་ལན་རྣམ་དཔྱོད་
ཅན་ཕུལ་བར་སྡེ་སྲིད་ཐུགས་དགྱེས་ཏེ་འཇམ་དབྱངས་བཞད་པ་ཞེས་
པའི་སྔོན་མེད་ཀྱི་མཚན་གྱི་མེ་ཏོག་ཕུལ་ཚུལ་བདག་གིས་བྲིས་པའི་
《 ཀུན་མཁྱེན་དང་སྡེ་སྲིད་གཉིས་ཀྱི་འབྲེལ་བའི་སྐོར་གླེང་བ》མཚོ་
སྔོན་སློབ་གསོ༩༣ལོའི་དེབ་དྲུག་པར་གསལ་ལོ། ། ཡང་སྔོན་གྱི་
མཁས་པ་སྟག་ཚང་བས་རྗེ་ཙོང་ཁ་བ་དགག་པའི་འགལ་ཁུར་གྱི་་་
བསྟན་བཅོས་གྲུབ་མཐའ་ཀུན་ཤེས་རྩ་འགྲེལ་སོགས་བརྩམས་ཏེ་་་་
ཡགས་
246 གཡས་



འཇམ་དབྱངས་བཞད་པས་སློབ་གཉེར་དང་བརྩམས་ཆོས་མཛད་ཚུལ།
iཔལ
བཀག་པ་ལ་ཀུན་མཁྱེན་འདི་ཉིད་བར་རག་ཏུ་མཁས་པ་སུས་ཀྱང་
ལན་འདེབས་དགོས་པ་མ་བཏབ་པར་འདུག་པས། ཁོང་ཉིད་ཀྱིས་
སྔོན་མེད་ལེགས་བཤད་དབང་གི་རྒྱལ་བོ་《གྲུབ་མཐའ་གདོང་ལྔའི་སྒྲ་
དབྱངས》དང་དེའི་འགྲེལ་བ《 ཀུན་བཟང་ཞིང་གི་ཉི་མ》ཞེས་ པ་་་
བརྩམས་ཏེ་སུན་འབྱིན་བྱས་པ་ལ་སྡེ་སྲིད་མཆོག་གིས་སྟག་ཚང་བས་
འཇམ་མགོན་ཙོང་ཁ་པ་ལ་འགལ་ཁུར་བཅོ་བརྒྱད་བཏང་བ་ལ་ཉིད་
ཀྱིས་ལན་བུན་འཕར་གྱི་ཚུལ་དུ་འགལ་ཁུར་ཉེར་བདུན་བཏང་བར་
རང་བསྟན་གྱི་ཞབས་འདེགས་ཆེན་པོ་ཡིན་ཚུལ་གྱི་བསྔགས་བརྗོད་
མཛད་པ་དང༌། རྒྱལ་མཆོག་དྲུག་པས་ཀྱང་ལེགས་བཤད་འདི་ཉིད་
ཀྱི་ཁྱད་ཆོས་གཟིགས་ཏེ་མཁས་དབང་མཆོག་ལ།
བརྡ་སྤྲོད་རྟོག་གེ་གཞན་དག་ཚར་གཅོད་ཆོས། ། །
རྗེས་འཛིན་བཟོ་གསོ་ཚིག་ཕྲེང་མཛེས་བྱེད་རྒྱུན། །
རང་ཉིད་ཀུན་ཤེས་ནང་དོན་རིག་པ་སོགས། །
ཀུན་མཁྱེན་འཇམ་དབྱངས་བཞད་པར་གསོལ་བ་འདེབས། །
ཞེས་རྒྱལ་མཆོག་གིས་རྗེ་འདི་ཉིད་ཀྱི་གསོལ་འདེབས་ལས་གསུངས་
པས། འཇམ་དབྱངས་བཞད་པ་ཞེས་པ་འཇམ་དབྱངས་ལོགས་་་
བྲིས་ ཤིག་བཞད་པ་ལས་བཏགས་ཟེར་བ་དང་། ཀུན་མཁྱེན་མི་་
མཁྱེན་ཞེས་པའི་ལོག་རྟོག་གིས་ཡིད་མྱོས་པའི་སྨྲ་བ་རྣམས་ནི་རང་
འདོད་ཀྱི་གཏམ་ཁོ་ན་ལས་མ་འདས་སོ། ། དེས་ན་མཁས་དབང་
མཆོག་གི་བརྩམས་ཆོས་ཡོད་དོ་ཅོག་ནི་རིགས་པའི་དབང་ཕྱུག་གིས།
གཙོ་བོའི་དོན་ལ་མི་བསླུའི་ཕྱིར། ། གཞན་ལའང་རྗེས་སུ་དཔག་པ་
- 247 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
ཡིན། །ཞེས་པ་ལྟར་འཁྲུལ་བའི་དྲི་མ་ཕྲ་མོ་ཙམ་ཡང་མི་སྣང་བས་ཁ་
བའི་ཡུལ་ལྗོངས་འདིའི་རིག་པའི་བང་མཛོད་ཀྱི་རིན་ཆེན་ནོར་བུ་ཉག་
གཅིག་ཏུ་གོ་བར་བྱ། འདི་ཉིད་ཀྱིས་བརྩམས་པའི་བསྟན་བཅོས་ལ་
རིགས་མང་ཡང་བསྡུ་ན་ཐུན་མོང་རིག་པའི་གནས་ཀྱི་སྐོར་དང་ཐུན་
མོང་མ་ཡིན་པ་ནང་དོན་རིག་པའི་སྐོར་གཉིས་སུ་འདུ། དང་བོ་ལ་
སྒྲ་དང་ཚད་མ། བཟོ། སྙན་ངག་དང་སྡེབ་སྦྱོར། ། མངོན་་་་་
བརྗོད་དང་སྐར་རྩིས་ཏེ་བདུན་དང༌། གཉིས་པ་ལ་བཀའ་པོད་ཆེན་
པོ་ལྔའི་མཐའ་དཔྱོད་སོགས་མདོ་ཕྱོགས་དང་། གསང་འདུས་་་་་
བསྐྱེད་རིམ་སོགས་སྔགས་ཕྱོགས་ཀྱི་གླེགས་བམ་ཁྱོན་བསྡོམས་པོད་ཀ་
ནས་བའི་བར་བཅོ་ལྔ་ཡོད་ལ་ ཤོག་ལྡེབ་དྲུག་ སྟོང་ལས་བརྒལ་པ་
བཞུགས་སོ། །
ཀ ཐུན་མོང་གི་སྐོར་ལ། ་་་
༡. སྒྲའི་སྐོར《ལེགས་སྦྱར་གཅེས་བསྡུས་མགྲིན་ པའི་ལྕགས་་
སྒྲོག་རང་འགྲོལ》《སྒྲ་མདོ་ཀ་ལཱ་བའི་ཊཱིཀ་ཆེན་ནག་པོ་འགྲོ་ཤེས》
《སྒྲ་མདོ་ཆེན་པོ་བཞི་ལས་བརྩམས་པའི་དཀའ་གནད་ཀྱི་དོགས་་་་
གཅོད་འཇམ་དབྱངས་དགྱེས་པའི་རོལ་མོ》《ལོ་ཆེན་བློ་བཟང་འོད་
ཟེར་གྱི་དྲིས་ལན》《རྟོགས་གསུམ་གྱི་དབྱེ་བ་མདོར་བསྡུས་བློ་གསལ་
འཇུག་ངོགས་སྒྲ་རིག་མཛེས་རྒྱན》སོགས་སྒྲ་རིག་པའི་སྐོར་དང་།
༢. ཚད་མའི་གཞུང་《 ཁ་དོག་དཀར་དམར་གྱི་རྣམ་བཞག》
《 བསྡུས་གྲྭའི་རྣམ་བཞག་ལེགས་བཤད》《 ཐལ་འགྱུར་ཆེ་བའི་རྣམ་
བཞག》ཀུན་མཁྱེན་གྱི《བསྡུས་ཆེན》དང་《བསྡུས་གྲྭའི་རྩ་ཚིག་དྭངས་
248 --



འཇམ་དབྱངས་བཞད་པས་སློབ་གཉེར་དང་བརྩམས་ཆོས་མཛད་ཚུལ།
གསལ་ མེ་ལོང》《བློ་རིག་མཐའ་དཔྱོད 》 《 རྟགས་རིགས་ མཐའ་་་
དཔྱོད》སོགས་མངས་ཀྱང་འོག་ནས་རྣམ་འགྲེལ་གྱི་སྐབས་སུ་འདྲེན་
པར་བྱ། །
༣. སྙན་ངག་ལ《 སྙན་དངགས་ གསལ་ བར་བྱེད་པའི་བསྟན་
བཅོས་དབྱངས་ཅན་ཞལ་ལུང་ཉི་མ་འབུམ་གྱི་འོད་ཅན》འདི་རྒྱལ་
མཆོག་ལྔ་བའི་སྙན་འགྲེལ་དགྱེས་གླུའི་སྡོམ་ཚིག་ཏུ་བརྩམས་པའི་སྔོན་
མེད་ལེགས་བཤད་གཅིག་ཡིན་པར་དེའི་འགྲེལ་བ་མཁས་དབང་ཨ་ཁུ་
དམུ་དགེ་བསམ་གཏན་ གྱིས་མཛད་པའི་ཡང་གསལ་སྣང་མཛོད་ལ་
གཟིགས་ན་ཤེས་པར་འགྱུར། དེ་མིན་སྙན་ངག་ནོར་བུའི་དོ་ཤལ་དུ་
གྱུར་ པའི་《ཆབ་ ཤོག》《རྣམ་ ཐར》《ཞལ་ གདམས་ མགུར་ མ》
《 བསྟོད་པ་རིག་འཛིན་གྲུབ་པའི་སྒྲ་དབྱངས》《 ཕྲིན་ཡིག་གི་རྣམ་
བཞག་བློ་གསལ་རྣ་རྒྱན་སིནྡྷཝ་རའི་ཕྲེང་མཛེས》སོགས་རྗེ་རང་ཉིད་
ཀྱི་ཞལ་ནས། ལྕེ་ལ་དབྱངས་ཅན་བཀོད་པའི་ལེགས་བཤད་ཅེས་
གསུངས་པ་ཁོ་ན་ལས་དེང་དུས་ཀྱི་མཁས་པའི་ཟོལ་བཅོས་འགའ་ཞིག་
ལྟར་བརྐུ་བཤུས་དང་སྦྱར་བྱང་བརྗེ་བ་ལྟ་བུ་ནི་གང་ནས་ཡིན་སྲིད།
༤. བཟོ་རིག་པ་ལ《 མཆོད་རྟེན་བརྒྱད་ཀྱི་ཐིག་རྩ་མདོར་་་་་
བསྡུས》ཞེས་པ་བཞུགས། །
༥. དེ་ནས་ སྡེབ་སྦྱོར་གྱི་སྐོར་ལ་《མཉམ་པའི་སྡེབ་སྦྱོར་གྱི་་་
མཚན་ཉིད་ཉུང་ངུ་རྣམ་གསལ་དབྱངས་ ཅན་མགུལ་རྒྱན》 《 སྡེབ་
སྦྱོར་གྱི་རྣམ་བཞག་ཉུང་ངུ་ལིང་ཚེ་དང་བཅས་པ》
༦. མངོན་བརྗོད་དག་ཡིག་གི་སྐོར་ལ《ངག་སྒྲོན་མཆན་འགྲེལ་
ཡ-- 249 —



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
སྐད་ ཤན་སྦྱར 》 《 མངོན་བརྗོད་འཆི་མེད་མཛོད 》 སྐད་གཉིས་ཤན་
སྦྱར་ཅན། །
༧. རྩིས་དང་འབྲེལ་བའི་ལོ་ རྒྱུས་ལ《 བསྟན་ རྩིས་ རེའུ་ མིག་་
ཚེགས་ཆུང་རྟོགས་བྱེད་གསེར་གྱི་ཉི་མའི་འོད་ཟེར》འདི་ནི་མཁས་པ་
གང་གི་ཡར་སྔོན་ན་མེད་པའི་གངས་ཅན་སྔོན་བྱོན་ཆོས་རྒྱལ་ལོ་པཎ་
རྣམས་ཀྱི་འཁྲུངས་དུས་ ཀྱི་ལོ་ཚིགས་རེའུ་མིག་ལ་བཀོད་པའི་ལེགས་
བཤད་རྨད་དུ་བྱུང་བར་གཟིགས་ནས་ཉེ་རབས་ཀྱི་མཁས་པའི་དབང་
བོ་ཚེ་ ཏན་ཞབས་དྲུང་མཆོག་ གིས་ ཀྱང་འདི་ ཉིད་ ལ་ གཞི་ བྱས་ ཏེ།
《བསྟན་རྩིས་མཐོང་ཚད་ཀུན་བཏུས》ཞེས་བྱ་བ་དེ་བརྩམས་པ་རེད།
ཁ
ཐུན་མོང་མ་ཡིན་པའི་སྐོར། །
༡. ཐུན་མོང་མ་ཡིན་པ་ནང་དོན་རིག་པའི་ཕར་ཕྱིན་གྱི་གཞུང་
ལ《 ཕར་ཕྱིན་མཐའ་དཔྱོད་ཆེན་མོ་དོན་ཀུན་གསལ་བའི་རིན་ཆེན་
སྒྲོན་མེ་སྟེ་སྐབས་དང་བོ།》《 སྐབས་གཉིས་པ་དང་གསུམ་པའི་མཐའ་
དཔྱོད་ནོར་བུའི་ཕྲེང་མཛེས་མཁས་པའི་མགུལ་རྒྱུན 》《 སྐབས་བཞི་བ་
ནས་བརྒྱུད་པའི་བར་གྱི་མཐའ་དཔྱོད་འཁྲུལ་སེལ་གང་གཱའི་ཆུ་རྒྱུན་མི་
པམ་ ཞལ་ལུང༌།》 《 སྐབས་ བརྒྱད་ པའི་ མཐའ་དཔྱོད་བསམ་འཕེལ་
ནོར་བུ་སྐལ་བཟང་མིག་འབྱེད》《བདེན་བཞིའི་རྣམ་བཤད་》《 ཆོས་
འཁོར་རྣམ་བཞག་ཟུར་དུ་བཀོད་པ》《 དོན་བདུན་ཅུའི་རྣམ་བཞག་
མི་ཕམ་བླ་མའི་ཞལ་ལུང》སོགས་དང་། ཕར་ཕྱིན་ལས་འཕྲོས་པའི་
ཁལ་ཁ 250 --



འཇམ་དབྱངས་བཞད་པས་སློབ་གཉེར་དང་བརྩམས་ཆོས་མཛད་ཚུལ།
ཟུར་བཀོལ་གྱི་སྐོར《 དྲང་ངེས་མཐའ་དཔྱོད་འཁྲུལ་བྲལ་ལུང་རིགས་
བིཌཱ་རྨ་དཀར་བོའི་གན་མཛོད》《དྲང་ངེས་རྣམ་འབྱེད་ཀྱི་ཟིན་བྲིས》
《 དྲང་ངེས་རྣམ་འབྱེད་ཀྱི་མཐའ་དཔྱོད་མདོར་བསྡུས་བློ་གསལ་་་་
མགྲིན་རྒྱུན》《 རྟེན་འབྲེལ་མཐའ་དཔྱོད་ལུང་རིགས་གཏེར་མཛོད》
《རྟེན་འབྲེལ་མཐའ་དཔྱོད་བཞད་པའི་རྡོ་རྗེའི་གསུང་རྒྱུན་དྲི་མ་མེད་
པ》《 བསམ་གཟུགས་མཐའ་དཔྱོད་ཐུབ་བསྟན་མཛེས་རྒྱན་ལུང་དང་
རིགས་པའི་རྒྱ་མཚོ》《བསམ་གཟུགས་ཀྱི་འབེལ་གཏམ་ཙིནྟ་མ་ཎིའི་
ཕྲེང་མཛེས》རྣམས་སོ། །
ཟུར་བཀོལ་བཞི་ཕར་ཕྱིན་ལས་འཕྲོས་ཚུལ་ནི། ཕར་ཕྱིན་རྩ་
བར། ཐུབ་རྣམས་རྣམ་པ་ཀུན་ལྡན་སྣ་ཚོགས་འདི་གསུངས་པ་ཞེས་
པ་ལས་དྲང་ངེས་འཕྲོས། དེ་ནས་སེང་གེ་རྣམ་བསྒྱིངས་པའི་ཞེས་
སོགས་ལས་རྟེན་འབྲེལ་འཕྲོས། སངས་རྒྱས་ལ་སོགས་དཀོན་་་་་་
མཆོག་གསུམ། ། ཞེས་པ་ལས་དགེ་འདུན་ཉི་ཤུ་འཕྲོས། བསམ་
གཏན་གཟུགས་མེད་སྦྱིན་སོགས་དང་། ། ཞེས་ པ་ནས་བསམ་་་་་
གཟུགས་འཕྲོས་པ་ཡིན་ནོ། ། ཞེས་བདག་གི་དགེ་བའི་བཤེས་གཉེན་
བཀའ་དྲིན་ཅན་ཨ་ཁུ་བསམ་གཏན་ཚང་གིས་གསུངས་ཏེ་སྔོན་མེད་
ལེགས་བཤད་ཡིན་པས་བརྗེད་དུ་དོགས་ནས་བྲིས་པའོ། །ཡང་ཕར་
ཕྱིན་གཞུང་དུ་གཏོགས་པའི་ལམ་རིམ་གྱི་སྐོར་ལ《 ལམ་ཁྲིད་འཇམ་
དཔལ་ཞལ་ལུང་གི་སྙིང་བོ་བསྡུས་པའི་ཉམས་སུ་ལེན་ཚུལ་འཁྱེར་བདེ་
བླ་མའི་གསུང་རྒྱུན》《ལམ་རིམ་ཆེ་ཆུང་གི་དྲིས་ལན་ནོར་བུའི་ཕྲེང་
བ》《ལམ་རིམ་གྱི་ཊཱི་ཀ་ལུང་རིགས་གཏེར་མཛོད》རྩོམ་འཕྲོ་ཅན་
ཡ- 251 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
སོགས་ནི་ཕར་ཕྱིན་གྱི་སྐོར་རོ། ། །
༢. དེ་ནས་རྣམ་འགྲེལ་གྱི་སྐོར《ཚད་མའི་དཀའ་གནས་ཀྱི་ཟུར་
བཀོལ་མདོར་བསྡུས》《ཚད་མ་རྣམ་འགྲེལ་ གྱི་ མཐའ་དཔྱོད་ ཐར་
ལམ་རབ་གསལ་ཚད་མའི་འོད་བརྒྱ་འབར་བ》
༣. དབུ་མ་ལ《དབུ་མ་ལ་འཇུག་པའི་མཐའ་དཔྱོད་ལུང་རིགས་
གཏེར་མཛོད་ཟབ་དོན་ཀུན་གསལ་སྐལ་བཟང་འཇུག་ངོགས》ཞེས་བྱ་
བ་དང་《ཚིག་གསལ་སྟོང་ཐུན་གྱི་ཚད་མའི་རྣམ་བཤད་ཟབ་རྒྱས་ཀུན་
གསལ》《 རྗེ་ རེད་ མདའ་ བའི་ དྲིས་ ལན་ གྱི་ ཊཱིཀ》རྩོམ་ འཕྲོ་ ཅན།
《གྲུབ་མཐའི་རྣམ་གཞག་འཁྲུལ་སྤོང་གདོང་ལྔའི་སྒྲ་དབྱངས》དང་
དེའི་རང་འགྲེལ《 ཀུན་བཟང་ཞིང་གི་ཉི་མ་ལུང་རིགས་རྒྱ་མཚོ་སྐྱེ་
དགུའི་རེ་བ་ཀུན་སྐོང》སྟོད་ཆ་དང་སྨད་ཆ།
༩. མཛོད་ལ《 དམ་པའི་ཆོས་མངོན་པ་མཛོད་ཀྱི་དགོངས་་་་
འགྲེལ་གྱི་བསྟན་བཅོས་ཐུབ་བསྟན་ནོར་བུའི་གཏེར་མཛོད》གནས་
བརྒྱད་ཀ
༥. འདུལ་གཞུང་ལ《 འདུལ་བའི་སྤྱི་བསྟན》 《འདུལ་བའི་
ལས་ཆོག》《འདུལ་བའི་མཐའ་དཔྱོད་བློ་གསལ་མགུལ་རྒྱན་ཙིནྟ་མ་
ཎིའི་ཕྲེང་མཛེས་སྐལ་བཟང་རེ་བ་ཀུན་སྐོང་》གཞི་སྟོད་དང་གཞི་སྨད་
གཉིས། །
༦. དེ་ནས་སྔགས་ཀྱི་ ་ ་༌༌་སྐོར་ལ《 དཔལ་རྡོ་རྗེ་འཇིགས་བྱེད་
ཆོས་འབྱུང་ཁམས་གསུམ་རྣམ་རྒྱལ་དངོས་གྲུབ་གཏེར་མཛོད》ཅེས་པ་
སོགས་པོད་ཆེན་གཉིས་ཏེ་ཆོས་ཚན་བཞི་བཅུ་ལྷག་བཞུགས་ལ་ཡིག་
- 252 -



འཇམ་དབྱངས་བཞད་པས་སློབ་གཉེར་དང་བརྩམས་ཆོས་མཛད་ཚུལ།
ཚོགས་ལ་འཇིགས་ནས་རེ་རེ་ནས་མ་བྲིས། །
གསུམ་པ། བརྩམས་ཆོས་ཀྱི་འབྲས་བུ།
རྒྱན་དྲུག་ངག་གི་མེ་ཏོག་ཁ་ལ་ཟོས། ། །
ལྔ་བའི་ཟུར་ཕུད་འཛིན་པའི་ཐུགས་ལ་འཁྲིལ། །
སྨྲ་ངན་འདམ་ཚལ་འཇོམས་པ་འདི་མཐོང་ཚེ། །
མཁས་མཆོག་གཞན་ལ་གུས་པ་ལྷོད་པར་འགྱུར། །
དེ་ལྟར་མཁས་གྲུབ་དམ་པ་འདི་ཉིད་ཀྱི་ལེགས་བཤད་བརྩམས་ཆོས་ནི་
གངས་ཅན་ལྗོངས་འདི་ན་སྔོན་མེད་པའི་ལེགས་བཤད་འགྲན་ཟླ་དང་
བྲལ་བ། རྟོག་གེ་རིགས་པ་སྨྲ་བ་སུས་ཀྱང་ཅི་ཙམ་བརྟགས་ཀྱང་
འཁྲུལ་བའི་དྲི་མ་རྡུལ་ཙམ་ཡང་མེད་ལ། དོན་ཤིན་ཏུ་ཟབ་ཅིང་
བརླིང་བ། རབ་འབྱམས་ཤེས་རིག་འབུམ་སྡེའི་ཆུ་རྒྱུན་གླེགས་བམ་
གྱི་རྒྱ་མཚོ་གཅིག་ཏུ་འཁྱིལ་བ་ལྟ་བུའི་ལུང་རིགས་ཆུ་བོའི་གཏེར་དུ་
གྱུར་པ་འདི་དག་བཀའ་རྩོམ་མཛད་དེ་རང་ཅག་ཤེས་རིག་དོན་གཉེར་
པ་དག་གི་སྤྱི་ནོར་དུ་བསྩལ་པ་ནི་རྗེས་འཇུག་་་བུ་སློབ་རྣམས་ཀྱིས་
བསྐལ་བའི་མཐར་ཡང་གཞལ་དཀའ་བའི་བཀའ་དྲིན་རླབས་ཆེན་གྱི་
ཕྱག་རྗེས་ཤིག་ཏུ་ངོས་ཟིན་དགོས་པ་དང་། ཁྱད་པར་དུ་བསིལ་
ལྡན་ལྗོངས་ན་ཉི་མ་བཞིན་ལྷམ་པའི་རྨད་བྱུང་ཡིག་ཆ་སྟེ། དཔལ་
ལྡན་བཀྲ་ཤིས་སྒོ་མང་གི་ཡིག་ཆ་ཞེས་གཟུར་གནས་མཁས་མཆོག་སུས་
- 253



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
ཀྱང་ རྐན་སྒྲ་གཏོང་བ 《 བཀའ་པོད་ལྔའི་མཐའ་དཔྱོད 》《 གྲུབ་
མཐའ་ཆེན་མོ》《ཟུར་བཀོལ་རྣམ་བཞི》འདི་དག་གིས་ཡིག་ཆ་དེ་ཉིད་
ཀྱི་ཤིང་རྟའི་སྲོལ་ཕྱེ་ཞིང༌། གངས་རིའི་ཁྲོད་འདི་ན་ཡིག་ཆ་ཆ་ཚང་
གྲ་མ་ཉམས་གྲུ་མ་ཆག་པར་གང་ཟག་གཅིག་གིས་མཛད་པ་ཡང་འདི་
ཉིད་ཁོ་ན་ལས་གཞན་མ་དམིགས་པ་བློ་ལྡན་ ཐམས་ ཅད་ལ་སྨྲ་ཅི་་
དགོས་། དོན་གྱི་དབང་འདི་དག་ལ་གཟིགས་ནས་ཐུའུ་བཀྭན་བློ་
བཟང་ཆོས་ཀྱི་ཉི་མས་མཛད་པའི་གྲུབ་མཐའ《ལེགས་བཤད་ཤེལ་གྱི་
མེ་ལོང》ལས། དུས་ཕྱིས་འཇམ་དབྱངས་བཞད་པའི་རྡོ་རྗེ་ཞེས་རྒྱ་
གར་གྱི་འཛམ་གླིང་རྒྱན་རྣམས་དང་མཚུངས་པའི་མཁས་གྲུབ་ཆེན་པོ་
དེས་མདོ་སྔགས་ ཐམས་ཅད་དང་། ཁྱད་པར་དུ་པོ་ཏི་ལྔ་ག་ལ་་་
མཐའ་དཔྱོད་ཀྱི་ཡིག་ཆ་སྔོན་མེད་ལེགས་བཤད་ཀྱི་གཏེར་དུ་གྱུར་པ་
མཛད་པས་དེང་སང་སྒོ་མང་གི་འཛིན་ཆོས་ཀྱང་འཇམ་དབྱངས་་་
བཞད་པའི་ཡིག་ཆ་ཁོ་ན་བྱེད་ལ། སྒོ་མང་བར་མ་ཟད་མཐའ་་་
དབུས་ཀྱི་རིགས་པ་སྨྲ་བ་མཐའ་དག་གི་ཐོས་བསམ་གྱི་གཞིར་བྱེད་
པར་བརྟེན། ཡིག་ཆ་གཞན་ཕལ་ཆེར་ངལ་གསོ་མཛད་པར་སྣང་
ངོ༌། །ཞེས་གསུངས་པ་ནི་ཇི་སྐད་དུ། ལེགས་བཤད་མཁས་པའི་བློ་
གྲོས་ཀྱིས། ། གོ་ཡི་བླུན་པོས་དེ་ལྟ་མིན། ། ཞེས་པ་ཁོ་ན་རེད།
དེའི་ཕྱིར་ལེགས་བཤད་འདི་ལ་བརྟེན་ནས་གངས་རིའི་ལྗོངས་
ཀྱི་ཤེས་བྱ་རིག་པའི་གནས་ལ་གཞན་དྲིང་མི་འཇོག་པའི་མཁས་མཆོག་
ཚར་དུ་དངར་བ་འཚར་ལོངས་བྱུང་བ། ནམ་མཁའི་སྐར་ཚོགས་དང༌།
སའི་དྲེག་པ་བཞིན་ཟམ་མ་ཆད་པར་བྱོན་པ་ལགས་ན། རང་ཅག་
- 254 །



འཇམ་དབྱངས་བཞད་པས་སློབ་གཉེར་དང་བརྩམས་ཆོས་མཛད་ཚུལ།
བོད་གངས་ ཅན་ གྱི་རིག་གནས་བང་མཛོད་ ལས་ནོར་བུ་གཅིག་ སྟེ།
འཇམ་དབྱངས་བཞད་པའི་ལེགས་བཤད་ཀྱི་བརྩམས་ཆོས་འདི་དང་
འདི་འདྲ་བ་ངོམ་དུ་རུང་བ་རྣམས་རྡུལ་ཁྲོད་དུ་གཡས་འཇོག་བྱེད་
པར་མི་འོས་པར་མཐོང་ལ་ཤེས་བྱ་རིག་པའི་གནས་ཀྱི་རིན་ཐང་དང་
དགེ་མཚན་ཇི་འདྲ་ཞིག་ཡིན་པ་ལ་ངོས་འཛིན་གསལ་བོ་བྱེད་དགོས་
རྒྱུ་འདུག དཔེར་ན། མན་ཇུ་ཞེས་པའི་མི་རིགས་འདི་ཡང་མི་
གྲངས་ཆེས་མང་བ་ཞིག་ཡིན་ལ། ལོ་རྒྱུས་ཀྱི་གར་སྟེགས་སྟེང་མི་
རིགས་མངོན་གསལ་ཅན་ཞིག་ཡིན་འདུག་མོད། ཡིན་ནའང་བར་
སྐབས་ཤིག་ནས་མི་རིགས་འདིའི་རིག་གནས་ཉམས་དམས་སུ་ཕྱིན་
པས་ད་ལྟ་མི་རིགས་ཀྱང་ངོས་མི་ཟིན་པ་ལྟ་བུ་བྱུང་བས་མཚོན་ཡང་
སྙིང་གོ་ལ་སྒང་འདིར་མིའི་རིགས་འཚོ་ཐུབ་པར་བླ་སྲོག་རིག་གནས་
དར་དགོས་པ་དེའི་རང་བཞིན་ཡིན་པ་དང་། ཡང་དཔག་བསམ་
འཁྲི་ཤིང་ལས། མཁས་པ་ཉིད་ནི་མེད་ན་བློ་གྲོས་རྣམས་ཉམས་མི་
རྣམས་འཚོ་བ་དོན་ཡོད་མིན། ། ཞེས་པ་ལྟར་རིག་པའི་གནས་ཀྱི་
འཚོ་བ་དང་བྲལ་བའི་ལོངས་སྤྱོད་ནི་དུད་འགྲོས་ཀྱང་ཕུན་ཚོགས་རོལ་
བ་མཐོང་བས་སོ། ། བརྒྱ་ལ་མིའི་རིགས་ཟེར་བ་ཡང་སའི་གོ་ལའི་
སྟེང་སྲོག་ལྡན་གྱི་ལོ་རྒྱུས་མགོ་བརྩམས་པ་ནས་བཟུང་བློ་གྲོས་ཀྱི་གོམ་
པའི་འདེགས་འཇོག་བསྒྱུར་པ་སྲོག་ལྡན་གཞན་ལས་འཕགས་པས།
ད་ཆ་རང་རིགས་ཕལ་མོ་ཆེ་ཞིག ཕྱུགས་ལས་གླེན་པའི་འདུ་ཤེས་ཀྱི་
སྣང་ཚུལ་མཆེད་བཞིན་པ་ཡིད་ཕམ་ཞིང༌། དེ་ལས་ཀྱང་འདོད་་
དཔལ་ཁོ་ནས་སྙིང་གང་ཞིང་ཡིད་ཚིམས་ཏེ་འཚོ་བའི་དེང་དུས་ཀྱི་
- 255 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས། །
དྲག་གྲས་སྐྱེ་བོ་ཅི་རིགས་ཇི་དང་ཇི་འདྲ་ཞིག་ཡིན་པ་བསམ་པར་བྱ་
ཞིང་། མི་རིགས་ལ་གཅེས་པ་དང་། ཤེས་ལྡན་ལ་གཅེས་པ་ཞིག་
ཡིན་ ན་ རིག་ གནས་ ཀྱི་ འཚོ་ བའི་ དབུ་ འཕང་ བསྟོད་ དགོས་ ལ།
གཞན་དུ་སེང་གེ་ཁྱི་ཡི་གཡོག་ཏུ་གྱུར་ཚུལ་འདིས་སྐྱོ་ཨང་ཞེས་པའི་
རྣམ་ཐར་གྱི་ཟློས་གར་སླད་མར་ཡང་འཁྲབ་པར་འགྱུར་དོགས་ཆེ་བས།
དམ་པ་འདི་ལྟ་བུའི་ཕྱག་བཞེས་བཟང་བོ་དཀའ་སྤྱད་གསན་སྤྱང་དང་
བརྩོན་འགྲུས་སྙིང་སྟོབས་ལ་མིག་ལྟོས། རྨད་བྱུང་རིག་པའི་གནས་
ཀྱི་བརྩམས་ཆོས་ལ་སྦྱང་བརྩོན་དང་དར་སྤེལ་བྱས་ཏེ་བོད་ཤེས་རིག་
གི་རྩ་བའི་རྨང་གཞིའི་སྟེང་མི་རིགས་གཞན་གྱི་ཤེས་རིག་ཉིང་བཅུད་
ལའང་ངེས་པར་དུ་འབད་དགོས་ངེས་ཡིན་པ་ནི་འུ་ཅག་ན་ཆུང་བློ་
གསལ་དག་གིས་ཤེས་པར་བྱ་བའི་གནས་ལགས་སོ། ། ་་
(མཆན) གོང་དུ་དྲངས་པའི་ཤར་གདོང་རིན་པོ་ཆེའི་གསུང་
ནི་ཞིང་ཆེན་ཡོངས་ཀྱི་བོད་སྐད་ཡིག་བྱ་བའི་བཞུགས་མོལ་ཚོགས་
འདུའི་འཐུས་མི་རྣམ་པ་རེ་སྐོང་རྫོང་གི་མི་རིགས་སློབ་འབྲིང་དུ་་་
ཕེབས་སྐབས་དགེ་བཤེས་ཆེན་མོ། ༧ ཤར་གདོང་བློ་བཟང་་
བཤད་སྒྲུབ་རྒྱ་མཚོ་ཞལ་སྔ་ནས་ཀྱིས་འཐུས་མི་དགེ་སློབ་ལྷན་རྒྱས་ཀྱི་
བཞུགས་མོལ་ཚོགས་འདུའི་ཐོག་གནང་བའི་གསུང་བཤད་གལ་ཅེན་
རེད། །
༡༩༩༠ལོའི་ཟླ་༡༠ཚེ་༢༧ཉིན་གྱི་ཟིན་ཐོ་ལས་བཤུས་པའོ། །
— 256 མ་



རྗེ་བཀྲ་ཤིས་དོ་ཁ་མའི་ལོ་རྒྱུས།
-
-
-
-
༄༅། །སྲིད་ན་དཀོན་པའི་སྐུ་བརྙན་རྗེ་བཀྲ་ཤིས་
དོ་ཁ་མའི་ལོ་རྒྱུས་དྭངས་གཙང་
ཤེལ་གྱི་ཆུ་མིག་ཅེས་བྱ་བ།
། ན་མོ་གུ་རུ་སུ་མ་ཏི་ཀིརྟི་ཡ།
བློ་བཟང་ལེགས་གསུང་རྣམ་སད་རྫིང་བུ་ལ། །
མཁྱེན་བཟང་འོད་ཀྱི་དྲ་བ་སྟོང་འགྱེད་པའི། །
ཀུན་བཟང་ཉི་མ་ཕྱོགས་ཀྱི་སྐྱེ་དགུའི་རྒྱུན། །
བཤེས་བཟང་རྣམ་པས་སྙིང་གི་པད་དཀར་སྐྱོངས། །
གང་གི་གསང་གསུམ་ག་པུར་ལ་འཐུང་བའི། །
གང་ལ་དད་གསུམ་ཀུ་མུད་མ་རྙིངས་པ། །
གང་གིས་ས་གསུམ་གདུལ་བྱ་འདྲེན་མཛད་པའི། ། ། །
གངས་ཅན་རིགས་གསུམ་འདུས་ཞལ་མཆོད་པའི་ཞིང༌།
གྲགས་དཀར་མེ་ཏོག་ཀུན་གྱི་སྒྲ་འཛིན་ལ། །
རྒོད་པ་དུས་ཀྱི་བློ་བཟང་སྐུའི་དཔག་བསམ། །
བཀྲ་ཤིས་བྱིན་རླབས་ཆར་འབེབས་དོ་ཁ་ཡི། །
བྱུང་རབས་ཕྲན་ཙམ་གླེང་ལ་སྤྲོ་བས་ཉོན། །
— 257 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
དང་པོ།
རྗེ་སྐུ་བཀྲ་ཤིས་དོ་ཁ་མ་ནམ་བྱོན་ཚུལ།
དེ་ཡང་དུས་གསུམ་མཁས་པའི་གཙུག་གི་ཅོད་པན་དུ་གྲགས་
ཤིང་གྲུབ་པ་འཇམ་མགོན་བླ་མ་ཤར་ཙོང་ཁ་པ་བློ་བཟང་གྲགས་པ་
མཆོག་བགྲང་བྱ་ང་དགུ་བཞེས་པ་རབ་བྱུང་བདུན་པའི་ཤིང་མོ་ལུག་
ལ་མི་དབང་སའི་ཚངས་པ་གྲགས་པ་རྒྱལ་མཚན་གྱིས་སྤྱན་དྲངས་ནས།
འདུལ་འཛིན་གྲགས་པ་རྒྱལ་མཚན་སོགས་འཁོར་ཚོགས་སྡེ་སྣོད་་་་
འཛིན་པ་ཉིས་བརྒྱ་ལྷག་ཙམ་དང་བཅས་ཏེ་འོན་གྱི་བཀྲ་ཤིས་དོ་ཁར་
བྱོན་ནས་དབྱར་ཞལ་བཞེས་མཛད་སྐབས་ཡིད་བཟང་རྩེ་བ་འགོས་ལོ་
གཞོན་ནུ་དཔལ(དེབ་སྔོན་རྩོམ་པ་པོ)། པཎ་ཆེན་བྱམས་པ་གླིང་
བ་བསོད་ནམས་རྣམ་རྒྱལ (དག་ཡིག་སྨྲ་རྒྱུན་རྩོམ་པ་པོ)། རྒོད་
ཕྲུག་གྲགས་པ་འབྱུང་གནས་སོགས་མི་ཆེན་དང་། སྟོན་ཆེན་བསམ་
གྱིས་མི་ཁྱབ་པ་མང་པོ་ལ། ལམ་རིམ། དབུ་ཚད། སྤྱོད་འཇུག་
སོགས་ཟབ་རྒྱས་ཆོས་ཀྱི་འཁོར་ལོ་རྒྱ་ཆེར་བསྐོར་པས་གདན་སའི་སྤྱན་
སྔ་རིན་པོ་ཆེས་ཐོག་དྲངས། མིའི་དབང་བོ་འཁོར་དང་བཅས་པ་
ཤིན་ཏུ་མཐོ་བའི་དཔལ་དང་ལྡན་པ་ཀུན་ཀྱང་མཆོག་ཏུ་དད་པའི་
བསེར་བུས་བསྐྱོད་དེ། གཙུག་གི་པདྨོ་ཞབས་ཀྱི་ངོས་ལ་གཡོ་བས་
ཚིམ་པ་མེད་པར་གྱུར། དུས་དེ་ཙ་ན་བཀྲ་ཤིས་དོ་ཁ་མར་གྲགས་.
པའི་སྐུ་བརྙན་བྱིན་རླབས་ཀྱི་གཟི་འོད་འབར་པ་་ཡང་ལྷའི་བཟོ་བོ་བི་
ཤུ་ ཀརྨ་པཎ་ཆེན་བྱམས་ པ་ གླིང་བས(༡༤༠༠-༡༩༧༥)ཕྱག་་
- 258 ས་



རྗེ་བཀྲ་ཤིས་དོ་ཁ་མའི་ལོ་རྒྱུས།
བཟོ་མཛད་པར་ཡིད་ཆེས་ཚད་མའི་ལུང་ལས་གསུངས་སོ། ། འོན་
ཀྱང་རྗེ་རྣམ་ཐར་ཆེན་མོ་ངོ་མཚར་ནོར་བུའི་ཕྲེང་བར། ཤིང་རྟ་
ལོར་དེ་གའི་དབྱར་གནས་ལ་མི་དབང་གིས་གསོལ་བ་བཏབ་པ་ལྟར་
དབྱར་ཞལ་གྱིས་བཞེས། དུས་དེར་རིགས་པའི་དབང་ཕྱུག་དགེ་
འདུན་ གྲུབ་ ཀྱང༌ རྗེ་ ཙོང་ ཁ་ པའི་ ཞབས་ ཐོག་ མར་ ཟིན་ པ་ དང༌།
བཀྲ་ཤིས་དོ་ཁ་མ་བདུན་སྤྲུལ་བའི་བཟོ་བོ་ཞིག་གིས་བཞེངས་པར་
བཤད་པ་དག་སྐུ་བརྙན་ལོ་རྒྱུས་མཉན་འོས་གཏམ་གྱི་ཕྲེང་བ་དང་
བསྟན་རྩིས་ཀུན་བཏུས་གཉིས་དང་བཤད་ཚུལ་མི་མཐུན་ནོ། །འདི་
གཉིས་པོ་རྣམ་ཐར་ཆེན་མོར་བཤད་པ་ལས་ལོ་གཅིག་གིས་འཕྱི་བ་
ཡིན། །
ད་དུང་དཔྱད་པའི་སྒོ་ཞིག་ཡོད་པ་ནི་རྗེ་ཙོང་ཁ་པའི་དངོས་
སློབ་མཁས་གྲུབ་རིན་པོ་ཆེས་མཛད་པའི་རྣམ་ཐར་དད་པའི་འཇུག་
ངོགས་ན། དེའི་ཕྱི་ལོ་དེར་དབྱར་གནས་ལ་མི་དབང་གྲགས་པ་རྒྱལ་
མཚན་པས་གསོལ་བ་བཏབ་ནས། འོན་གྱི་བཀྲ་ཤིས་དོ་ཁར་གདན་
དྲངས། ཞེས་གསུངས་པའི་ཕྱི་ལོ་ཞེས་པ་དེ་གང་ལ་བྱེད་ཅེ་ན་དེའི་
གོང་དེ་མ་ཐག་ཏུ་འབྲུག་ལོའི་སྟོན་ཞེས་དང་། འབྲུག་ལོ་ཟླ་བརྒྱུད་
པའི་ཞེས་པ་ནས་ལྷར་བཅས་འགྲོ་བ་ཡོངས་ཀྱི་དབུགས་ཕྱིན་པ་ཐོབ་
པར་གྱུར། དེའི་ཕྱི་ལོ་ཞེས་འབྱུང་བས་སྦྲུལ་ལོ་ལ་ཁེལ་ བ་ དང་།
དེ་ལྟར་ན་རྗེ་བླ་མ་ཡང་དགུང་ལོ་ང་བདུན་གྱི་སྟེང་ཡིན་པ་འདྲ་མོད།
ངེས་དོན་དྲན་དབང་རྣམས་ཀྱིས་དཔྱད་པར་བྱ་བ་ལས་བླུན་པོ་ཆུ་སྣ་
གར་ཁྲིད་ཀྱིས་ཅི་ཞིག་འཚལ།
- 259 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
དེས་ན་གང་ལྟར་ཀྱང་སྐུ་བརྙན་འདི་བཞེངས་ནས་ལོ་གྲངས་ལྔ་
བརྒྱ་ལྔ་བཅུ་ལྷག་ཕལ་ཆེར་འགོར་བ་རྗེས་སུ་དཔོག་ཐུབ་བོ། །
གཉིས་པ། བཞེངས་མཁན་གྱི་བཟོ་བོ་སུ་ཡིན་དཔྱད་པ
དེ་ཉིད་བཞེངས་མཁན་གྱི་བཟོ་བོ་གང་ཡིན་ལ་ བཤད་ཚུལ་་་
འགའ་ཞིག་ཡོད་དེ། གངས་ཅན་གྱི་པཎྜིཏ་བྱམས་པ་གླིང་བས་་་
བཞེངས་ ཟེར་པ་ དང་། མཁས་གྲུབ་རྗེས་ བཞེངས་ ཟེར་ པ་ དང་།
སྤྲུལ་བའི་བཟོ་བོ་ཞིག་གིས་བཞེངས་ཟེར་པ་རྣམས་ལས་མཁས་གྲུབ་རྗེ་
ནི་དགུང་ལོ་ལྔ་བཅུ་བ་མེ་ཁྱིའི་ལོར་སེ་ར་ཆོས་སྡིངས་སུ་མཇལ་བས་
འདི་དུས་འཁོར་དུ་བཞུགས་ཡོད་མེད་དཔྱད་ཅེས་རྗེ་པྲཉྫའི་མཚན་
ཅན་གྱིས་གསུངས་ཀྱང་བསྟན་རྩིས་མཐོང་ཚད་ཀུན་བཏུས་ལས་རྗེ་
དགུང་ལོ་ང་གཅིག་པ་མེ་ཕག་ལ་མཇལ་བར་གསུངས་པ་ལྟར་ན་དེ་
དུས་འཁོར་དུ་བཞུགས་ཡོད་སྙམ། །
ངག་རྒྱུན་ལ་མཁས་གྲུབ་ཐམས་ཅད་མཁྱེན་པས་ཉིན་གཅིག་ལ་
སྐུ་འདྲ་བདུན་བཞེངས་ཐུབ་པར་དམ་བཅའ་མཛད། རྗེ་རང་ཉིད་
ཀྱིས་སྐུའི་གཟུངས་གཞུག་ཏུ་དབུ་སྐྲ་ཕྱེད་དོ་བ་བདུན་ཉིན་གཅིག་ལ་
གསིལ་བར་ཞལ་གྱིས་བཞེས། རྒྱལ་ཚབ་རིན་པོ་ཆེས་ཉིན་དེར་སྐུ་
བརྙན་བདུན་པོ་བརླན་མེད་སྐམ་པོར་བྱ་བཏུབ་པར་དམ་བཅས་ནས་
རྫུ་འཕྲུལ་འགྲན་པ་ན། རྗེ་དང་མཁས་གྲུབ་གཉིས་ཀྱིས་ཞལ་བཞེས་
ཇི་ལྟ་བ་བཞིན་གྲུབ། རྒྱལ་ཚབ་རིན་པོ་ཆེས་སྐུ་བརྙན་གཅིག་བརླན་
- 260



རྗེ་བཀྲ་ཤིས་དོ་ཁ་མའི་ལོ་རྒྱུས།
དང་ལྡན་པ་མེ་ལ་ལྡེ་ནས་བཙན་སྐམ་བྱས་བཅུག་ཚེ་སྐུ་བརྙན་གྱིས་དོ་
ཁའོ། ། ཞེས་དུ་བ་ཁ་བར་གསུང་བྱོན་ནས་རྗེ་དོ་ཁ་མར་གྲགས་པ་
ཡིན་ཟེར་བ་ནི་ཡིག་དོན་ལ་མ་ཞུགས་པའི་བཤད་པ་འགྲིག་འགྲིག་
འདྲ་བ་ཙམ་ལས་རྗེ་རྣམ་ཐར་གང་གི་ནང་དུའང་མི་སྣང་བ་དང་ལྷག་
པར་རྗེ་ཡབ་སྲས་ཀྱིས་ཐུན་མོང་དུ་ཕལ་བའི་མཛད་པ་ཁོ་ན་སྟོན་པ་
ལས་གྲུབ་རྟགས་རྫུ་འཕྲུལ་ཕྲ་མོ་ཙམ་ཡང་མི་སྟོན་པས་དེ་ལྟར་རླུང་
ལྟར་གྲགས་པའང་མ་དག་རྒྱུན་འབྱམས་སུ་སོང་བ་ཤ་སྟག་ཏུ་འཁུམས་
སོ། ། རང་ལུགས་སམ་དོན་དངོས་ལ་པཎ་ཆེན་སྐུ་ཕྲེང་བཞི་བ་བློ་
བཟང་ཆོས་རྒྱུན་གྱིས་མཛད་པའི་བཀྲ་ཤིས་ལྷུན་པོའི་ཕྱིའི་མཆོད་རྟེན་
གྱི་དཀར་ཆག་ཏུ། །
བཀྲ་ཤིས་དོ་ཁ་མར་གྲགས་ཆོས་ཀྱི་རྗེ། ། ་
བྱམས་པ་གླིང་བའི་ཕྱག་བཟོ་ལས་བྱུང་བ། །
རྗེ་བཙུན་བླ་མའི་སྐུ་འདྲ་བྱིན་རླབས་ཅན། །
ཞེས་གསུངས་པ་འདིའི་རྗེས་སུ་འབྲངས་ནས་ས་རྦ་བིད་ཨབྷུའི་བསྟན་
རྩིས་ ཀུན་ བཏུས་ དང༌། བྱ་ ཁྱུང༌ གདན་ རབས་ གཉིས་ དང་།
མཉན་འོས་གཏམ་གྱི་ཕྲེང་བ་ལས་ཀྱང་དེ་ལྟར་དུ་གསུངས་པའི་ཕྱིར་
དང་། ཡང་གསེར་ལྗོངས་ཞིང་གི་ཐུབ་པ་ཡབ་རྗེ་བླ་མ་སྐལ་ལྡན་
རས་པའི་རྣམ་ཐར་བསམ་འཕེལ་ཡིད་བཞིན་དབང་རྒྱལ་དུ་ཁྲི་སྟག་
ལུང་བྲག་པ་བློ་གྲོས་རྒྱ་མཚོས་གྲུབ་ཆེན་ཆོས་པ་རིན་པོ་ཆེར་གནང་
བའི་རྗེའི་སྐུ་པཎ་ཆེན་བྱམས་པ་གླིང་བའི་ཕྱག་བཟོ་རྗེའི་དབུ་ སྐྲ་་་
བུབས་གཅིག་གཟུངས་སུ་གཞུག་པ་ལ་རྗེ་རང་གི་ཕྱག་གིས་མེ་ཏོག་
- 261 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
འཐོར་བ་ཡོད་ཅེས་ གསུངས་པས་ པཎ་ཆེན་བྱམས་པ་གླིང་བས་་་་་་
བཞེངས་པར་ཁས་ལེན་དགོས་པར་སེམས་སོ། །སྤྲུལ་བའི་བཟོ་བོ་དེ་
ཡང་འདི་ཉིད་ཡིན་འདུག སྐུ་བརྙན་བརྒྱད་ཀྱི་ནང་ཚན་རྒྱལ་བ་སྐུ་
ཕྲེང་གཉིས་པ་རྗེ་དགེ་འདུན་རྒྱ་མཚོའི་ཐུགས་དམ་རྟེན་སྡེ་བ་ལྷ་རྒྱ་རི་
བ་ནས་རིམ་པར་བརྒྱུད་དེ་འོངས་པའི་ལོ་རྒྱུས་ཁ་བྱང་ཞབས་སུ་བྲིས་
ཡོད་པ་ཞིག་སྔར་བཀྲ་ཤིས་འཁྱིལ་ རིགས་གྲྭའི་རྟེན་མཇལ་ གྲས་སུ་
བཞུགས་ཀྱང་ཕྱིས་བླངས་པ་གཅིག ཀུན་མཁྱེན་རྣམ་ཐར་བཙན་
པོ་མར། རྗེ་རིན་པོ་ཆེའི་(ཀུན་མཁྱེན)བཀྲ་ཤིས་དོ་ཀ་མ་དང་།
གླང་འབུར་མ་སོགས་ལ་ཐུགས་རྩིས་ཆེར་གནང་པས། སྔ་སོར་་་
ཐམས་ཅད་སྨན་སྐུ་ལ་རྩིས་མི་བྱེད་པ་ཞིག་འདུག་ཀྱང་། དེ་ཕྱིན་ལ་
སྨན་སྐུ་ལ་ཀུན་གྱིས་རྩིས་མཐོང་ཆེ་རུ་སོང་ཞེས་གསལ་བ་ལ་བལྟས་ན་
འབྲས་སྤུངས་སྒོ་མང་ནའང་གཅིག་བཞུགས། །
གཞན་པོ་ཏ་ལའི་བླ་མ་ལྷ་ཁང་གི་རྟེན་གཙོར་བཀྲ་ཤིས་དོ་ཁ་མ་
གཅིག རྒྱལ་དབང་བདུན་ པ་ སྐལ་བཟང་རྒྱ་མཚོའི་སྐུ་ གདུང་་་་
མཆོད་རྟེན་གྱི་བུམ་པའི་གཟུངས་གཞུག་ཏུ་རྒྱལ་བ་ན་རིམ་གྱིས་ཐུགས་
དམ་རྟེན་རྗེ་བཀྲ་ཤིས་དོ་ཁ་མ་བྱིན་རླབས་ཀྱི་གཟི་འོད་འབར་བ་་
གཅིག དེའི་ཕྱིས་སུ་པཎ་ཆེན་དཔལ་ལྡན་ཡེ་ཤེས་ཀྱིས་རྒྱལ་དབང་
འཇམ་དཔལ་རྒྱ་མཚོར་ལམ་རིམ་ཆེན་མོའི་བཤད་ལུང་ཕུལ་བའི་་་
མཇུག་སེམས་བསྐྱེད་མཆོད་པའི་སྐབས་ཀྱང་རྒྱལ་བའི་ཐུགས་རྟེན་
བཀྲ་ཤིས་དོ་ཁ་མ་སྤྱན་དྲངས་པར་གསུངས། དགའ་ལྡན་བྱང་རྩེའི་
གཟིམ་ཁང་དུ་རྗེ་བཀྲ་ཤིས་དོ་ཁ་མ་གཅིག དགེ་ལྡན་བསྟན་པའི་ཆུ་
- 262 ཡམས་



རྗེ་བཀྲ་ཤིས་དོ་ཁ་མའི་ལོ་རྒྱུས།
མགོ་བྱ་ཁྱུང་དགོན་པར་ཁྲི་ངག་དབང་སྙན་གྲགས་པས་བཞེངས་པའི་
རྗེ་སྐུ་མི་ཚད་མ་ཞིག་གི་གཟུངས་གཞུག་ཏུ་རྗེ་དེ་ཉིད་ཀྱི་ཁུ་བོ་ཁྲི་ངག་
དབང་ཆོས་གྲགས་པའི་ཐུགས་དམ་རྟེན་བཀྲ་ཤིས་དོ་ཁ་མའི་སྐུ་བརྙན་
གཅིག པྲ་སྟི་སྒྲོལ་མ་གསུང་འབྱོན་མའི་ལྷ་ཁང་དུའང་བཀྲ་ཤིས་དོ་
ཁ་མའི་སྐུ་བརྙན་ཞིག་བཞུགས་པར་གྲགས་སོ། །
གསུམ་པ། བཀྲ་ཤིས་དོ་ཁ་མའི་གདན་ས།
འོ་ན་རི་བོ་གྲུ་འཛིན་རིག་པ་འབྱུང་བའི་གྲོང་ཁྱེར་གྱི་ཡན་ལག་
གམ་སའི་ཆ་སྨད་པ་སྡེ་བདུན་ཞེས་ཡོངས་སུ་གྲགས་པ་སྟེ། འཇམ།
ལྷ་ཁང་། རི་རྩེ། ཁྱུང་བོ། སྡོང་སྐམ། ཧ་ར་བ་དྷི། གར་རྩེ་
གདོང༌ (བོད་ སྐོར) བཅས་ཀྱིས་ཕྱོགས་ བཅུར་ཀུན་ནས་བསྐོར་པ།
གཡས་གཡོན་གྱི་ལོགས་སུ་གླིང་ཆུ་དགུ་ཆུའི་གཙང་ཆབ་རིང་མོའི་
དར་གྱིས་འཁྱུད་པ། ཁོ་ར་ཁོར་ཡུག་ཏུ་སྤེན་མ་དཀར་བོའི་མེ་ཏོག་
བཞད་པར་གྲགས་པའི་ཐང་ཆེན་པོའི་ལྟེ་བ་ན་ལྟ་ན་སྡུག་པའི་གྲོང་
ཁྱེར་བཞིན་སྣོད་བཅུད་ཀྱི་བཀོད་པ་ཤིན་ཏུ་ལེགས་པ་སྤེན་དཀར་ཐང་
དགོན་པ་ཕུན་ཚོགས་དར་ རྒྱས་གླིང་ཞེས་བྱ་བའི་སྒྲུབ་པའི་གནས་
མཆོག་ན། རྗེ་བཀྲ་ཤིས་དོ་ཁ་མའི་སྐུ་བརྙན་བྱིན་རླབས་ཀྱི་གཟི་
འོད་འབར་བ་ཞིག་ད་ལྟའི་དུས་སུ་ཡང་འཕྲིན་ལས་ཀྱི་མཇུག་་་་
བསྡུས་པར་སྐལ་ལྡན་གདུལ་བྱའི་དད་པའི་རྟེན་དུ་བཞུགས་པ་འདིའི་
བྱུང་རབས་ཅུང་ཙམ་བརྗོད་ན་འདི་ལྟར། རབ་བྱུང་བཅུ་གསུམ་
ཁ 263



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
པའི་སྟོད་ཙམ་དུ་སྨད་པ་གར་རྩེ་གདོང་དུ་སྐུ་འཁྲུངས་པའི་མཁྱེན་
རབ་ཀྱི་དབང་ཕྱུག་དམ་པ་བྱང་རྩེ་བློ་བཟང་ཕྲིན་ལས་ཁོང་ཉིད་ཆེད་
གཉེར་གྱིས་དབུས་གཙང་ཆོས་ཀྱི་ཞིང་ཁམས་སུ་བྱོན་ཏེ། རྗེ་ཙོང་ཁ་
པའི་གདན་ས་དགའ་ལྡན་བྱང་རྩེར་བཞུགས། ཀློང་རྡོལ་བླ་མ་དང་
ཡོངས་འཛིན་ཡེ་ཤེས་རྒྱལ་མཚན་སོགས་མཁས་དབང་དུ་མའི་ཞབས་
ལ་གཏུགས་ཏེ། མདོ་སྔགས་གཞུང་ལུགས་ལ་ཐོས་བསམ་རྒྱ་ཆེར་
མཛད་ནས་ལྷ་རམས་པའི་མཚན་སྙན་ཀྱང་ཐོབ། དེའི་ཕྱིས་དགའ་
ལྡན་ རྣམ་ པར་ རྒྱལ་ བའི་ གླིང་ གི་ བྱང༌ རྩེའི་ མཁན་ པོར་ བཞུགས།
རྒྱལ་བ་འཇམ་དཔལ་རྒྱ་མཚོ་དགའ་ལྡན་དུ་ཕེབས་སྐབས་ཤིག་ལ་བགྲོ་
གླེང་ངོ༌ མཚར་ ཅན་ ཕུལ་ བས་ དགྱེས་ གཟིགས་ ཤིན་ ཏུ་ ཆེ་བ་བྱུང་།
དེ་ནས་བཀྲ་ཤིས་འཁྱིལ་དུ་ཕེབས་བཞེད་ཀྱིས་བྱོན་པ་སྐྱབས་རྗེ་དམ་
པ་དབུས་ཕེབས་དང་མཇལ་བས་མདོ་སྨད་ཀྱི་ནཱ་ལེནྡྲ་རོང་བོ་དཔལ་
གྱི་དགོན་ཆེན་དུ་བྱོན་ནས་གོང་སའི་བཀའ་བཞིན་རབ་བྱུང་བཅུ་
གསུམ་པའི་མེ་ལུག་ལ་ཁྲི་རབས་བཅོ་བརྒྱད་ པར་ལོ་ལྔ་ལ་ལེགས་་་
བཤད་བདུད་རྩིས་ལེགས་པར་བསྐྱངས་ཏེ་བཞུགས།
དམ་པ་འདི་ཉིད་བྱང་རྩེ་མཁན་པོའི་ཁྲི་ཟུར་ནས་ཕ་ཡུལ་དུ་
འབྱོན་ཁར་ཐུགས་དམ་གྱི་རྟེན་སྐལ་ཞིག་གདན་འདྲེན་དགོས་་་་་་་
དགོངས་ནས་བྱང་རྩེའི་གཟིམ་ཁང་དུ་བཞུགས་པའི་རྗེ་བཀྲ་ཤིས་དོ་ཁ་
མའི་ཚབ་ཏུ་བཟོ་བཀོད་ཤིན་ ཏུ་འདྲ་ཆེ་ཞིག་གསང་ཚུགས་ཀྱིས་་་་
བཞེངས་ཏེ་བཞུགས་པར་མཛད། སྐུ་བརྙན་བྱིན་ཅན་མཆོག་མདོ་
སྨད་གསེར་ལྗོངས་ཡུལ་དུ་གདན་དྲངས། རང་དགོན་གྱི་ཁྲི་ཟུར་
- 264 -



རྗེ་བཀྲ་ཤིས་དོ་ཁ་མའི་ལོ་རྒྱུས།།
ནས་སྤེན་དཀར་ཐང་དགོན་པར་རྒྱུན་བཞུགས་མཛད། རྗེ་བླ་མ་སྐུ་
དངོས་དང་དབྱེར་མེད་པའི་ སྐུ་བརྙན་ངོ་མཚར་ ཅན་ ས་ གསུམ་ན་
དཀོན་པའི་བྱིན་རླབས་ཅན་དེ་ལྕགས་ཕག་ལོར་སྐུ་ཁམས་ཅུང་མི་བདེ་
བའི་ཚུལ་གནང་དུས་སྐུ་མདུན་དུ་སྤྱན་དྲངས་ཏེ་གསོལ་བ་འདེབས་
བཞིན་ཡིད་དགའ་ཆོས་འཛིན་དུ་གཤེགས་པ་དེ་དུས་ནས་ཆོས་ སྡེ་
འདིའི་ལྷ་སྐལ་དུ་གྱུར། དགོན་འདི་འདེབས་མཁན་ལ་ཡང་ཁ་ཅིག་
གིས་སྐལ་ལྡན་རས་པས་བཏབ་ཟེར། འགའ་ཞིག་གིས་ཆོས་རྗེ་དོན་
གྲུབ་རིན་ཆེན་གྱིས་བཏབ་ཟེར་ལ། ལ་ལས་འཇམ་ཏཱ་བླ་མས་བཏབ་
ཟེར་བ་སོགས་བཤད་ཚུལ་མང་ཡང་ཆོས་རྗེ་དོན་གྲུབ་རིན་ཆེན་གྱིས་
གནས་བརྟགས་མཛད་པར་ལོ་རྒྱུས་ཡིག་ཚང་དང་མཁས་པའི་ངག་
སྒྲོས་འདུག་པས་ཁོང་ཉིད་ཀྱིས་བཏབ་པ་ཕྱིས་སུ་སྐལ་ལྡན་རས་པ་
དང་ཏཱ་བླ་མས་བསྐྱངས་པར་བྱས་ན་འཐད་པར་སེམས་སོ། ། དེ་
ནས་བཟུང་སྟེ་བྲག་སྒོམ་པའི་མདོ་སྨད་ཆོས་འབྱུང་ལས། ཆོས་རྒྱལ་
རང་བཞིན་གྱིས་འཁོར་ཞེས་གསུངས་པ་ལྟར་ལས་གཤིན་ཆོས་ཀྱི་རྒྱལ་
བོ་མ་བསྐུལ་རང་འཁོར་གྱིས་ཉིན་མཚན་གཡེལ་བ་མེད་པར་བྱ་ར་
བྱེད་པས་སྔོན་ཆད་ཆོས་སྡེ་འདིའི་བསྟན་སྲུང་གཙོ་བོ་དཔལ་ལྡན་ལྷ་
མོ་ཡིན་ཀྱང་དུས་དེ་ནས་ཆོས་རྒྱལ་གཙོ་བོ་བྱེད་ཅེས་གྲགས་པ་ཡིན།
བཞི་བ།
རྗེ་དོ་ཁ་མའི་སྐུ་བརྙན་བཞེངས་བཀོད།
སྐུ་བརྙན་འདིའི་བཞེངས་བཀོད་ཁོ་བོར་སྣང་ཚུལ་ནི་འདྲ་སྐུའི་
- 265 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
མཐོ་ཚད་ལ་ཁྲུ་གང་ཙམ་ཡོད། དབུ་ལ་གཙུག་ཏོར་ཅུང་ཟད་ཅན་
གྱི་སྐྲ་མདངས་བུང་བ་ལྟར་གནག་པ། དེའི་སྟེང་ཟ་འོག་གོས་ཀྱི་
པཎ་ཞྭ་གསོལ་བ། ཞལ་བགྲེས་ཉམས་ཀྱི་འཛུམ་མདངས་ངོམ་པ།
ཕྱག་གཉིས་ཆོས་འཁོར་གྱི་ཕྱག་རྒྱ་མཛད་པ། པད་སྡོང་གཡས་་་
གཡོན་དུ་མུ་ཏིག་ལས་གྲུབ་པའི་རལ་གྲི་དང་གླེགས་བམ་འཛིན་པ།
དེའི་འོག་གི་གཡས་གཡོན་ན་ སྒྲོལ་མ་དཀར་སྔོན། གོང་བ་སྡེབ་
མཚམས་ཀྱི་ཐུགས་ཀར་རྡོ་རྗེ་འཇིགས་བྱེད་ཀྱི་སྐུ་བརྙན། ཆོས་གོས་
ཀྱི་སྟེང་དུ་དྷཱི ་ཡིག་ཡོད་པ། སྐུ་རིལ་བོར་རྒྱལ་བ་སེངྒེ་ང་རོའི་སྐུ་
ནས་འབྲུ་ཙམ་གྱིས་ཁེབས་པ་ནི་མཁའ་ལ་རྒྱུ་སྐར་ཁྲ་ལམ་མེར་ཁྱབ་པ་
དང་མཚུངས། ལ་ལས་སྐུ་ནས་འབྲུ་ཚེ་དཔག་མེད་དང་མི་འཁྲུགས་
པ་རེད་གསུང་པའང་ཡོད། སྐུའི་ཞབས་སུ་རྡོ་རྗེ་རྒྱ་གྲམ་གྱིས་རྒྱ་
བཏབ་ཡོད་དོ། །དེ་ལྟར་ལྷ་བཟོའི་བཞེངས་བཀོད་ཕལ་གྱིས་བློ་ཡུལ་
དུ་མི་ཤོང་བས་སུས་ཀྱང་མཐོང་ཙམ་ཉིད་ནས་ངོ་མཚར་དང་དང་བ་
གཏིང་ནས་འདྲེན་པ་ཞིག་ལགས་སོ། ། །
གཞན་ཡང་མཁས་པ་དང་སྐྱེས་ཆེན་དུ་མས་ཚད་མར་བཞེད་
ནས་ས་ཐག་ཁད་རིང་པོ་ནས་དངོས་མཇལ་དུ་ཕེབས་པའང་བསྟན་
པའི་སྲོག་ཤིང་རྗེ་འཇིགས་མེད་ཕྲིན་ལས་རྒྱ་མཚོ་སོགས་རྒྱང་རིང་ནས་
ཆེད་དུ་ཕེབས་པ་དང༌། ཡང་དར་གྱི་སྐབས་འདིར་ཡང་མཁས་པའི་
གཙུག་རྒྱུན་ཤར་གདོང་ཚང་དང༌། བླ་མ་རྡོ་རྗེ་འཆང་མཁས་བཙུན་
ལུང་རིགས་རྒྱ་མཚོ་ཞལ་སྔ་ནས་དང་། བསྟན་པའི་དཔུང་གཉེན་
གཡེར་གཤོང་འཇམ་དབྱངས་དགེ་འདུན་རྒྱ་མཚོ། ཀུན་མཁྱེན་་་་
266 -



རྗེ་བཀྲ་ཤིས་དོ་ཁ་མའི་ལོ་རྒྱུས།
འཇམ་དབྱངས་བཞད་པའི་ཡོངས་འཛིན་ཨ་ཁུ་བསམ་གཏན་བཀའ་
དྲིན་ཅན། བསྟན་དོན་ལ་གཅིག་ཏུ་གཞོལ་བའི་འགར་རྩེ་སྤྲུལ་བའི་
སྐུ། བཀྲ་ཤིས་སྒོ་མང་གི་མཁས་པའི་གཙུག་རྒྱན་ཨ་ཁུ་དགེ་འདུན་
རྒྱ་མཚོ་ཡབ་སྲས་སོགས་དངོས་ཕེབས་ཀྱིས་མཇལ་ཕྱག་ཕུལ་བ་ཤིན་ཏུ་
མང་བ་དང་ཡང་ཐུབ་པའི་ཞལ་སྐྱིན་ཆེན་པོ་རྗེ་འཇིགས་མེད་རིགས་
པའི་བློ་གྲོས་ཀྱིས་རྗེ་དོ་ཁ་མ་ཕྱིར་དགོན་པར་འབྱོར་བ་ཡ་མཚན་ཆེ་
ཞེས་གསུངས་པ་ཁོ་བོས་ཀྱང་དངོས་སུ་ཐོས་པ་ཡིན་ནོ། ། ཁྱད་པར་
དུ་ལ་མོ་ཞབས་དྲུང་མཆོག་གིས་ཆེད་མངགས་ཀྱིས་རང་ཉིད་ཀྱི་བུ་
སློབ་དམ་པ་རྔ་བའི་མགོ་གཟེངས་སུ་འབོད་པས་གཏོང་སྒོ་ཕངས་མེད་
དང་ངལ་བ་ཁྱད་བསད་ཀྱིས་ལྷ་ཁང་“ཙོང་ཁ་སྤྲུལ་བའི་ལྡིང་ཁང་”
ཞེས་པ་དེ་བཞེངས་ནས་རྟེན་མཆོག་དྲུང་དུ་དཀོན་གཉེར་གྱིས་ཉིན་
རེར་བརྒྱད་སྟོང་བའི་བམ་པོ་རེ་འདོན་པ། ཡོན་ཆབ་བརྒྱ་རེ་འབུལ་
བ། ལྷ་བཤོས་གསུམ་རེ། མཆོད་མེ་བཅུ་རེ། ཕྱག་མཆོད་གད་
བདར་བཅས་སྒྲུབ་པའི་དགེ་རྒྱུན་དགོན་པའི་བཅའ་ཡིག་ཏུ་བཙུད་དེ་
བཙུགས་པ་ད་ལྟའང་མ་ཉམས་པར་གནས་སོ། །
སྔོན་གྱི་ཧོས་འཁྲུག་གི་སྐབས་སུ་ཡང་སྐུ་བརྙན་འདི་ཉིད་དད་
པ་དང་སྙིང་སྟོབས་ལྡན་པ་བྱིངས་འདྲེན་སངས་རྒྱས་སོགས་ཀྱིས་རང་
གི་སྲོག་ལས་ཀྱང་གཅེས་པར་བཟུང་ནས་རི་ལུང་མང་པོར་བརྒལ་ཏེ་
སྦས་སྲུང་བྱས་པས་ཉམས་ཆག་ཏུ་མ་ཤོར་ཏོ། ། ཁྱད་པར་དུ་རབ་
རྒྱལ་ས་ཁྱི་ལོ (༡༩༥༨)ནས་བཟུང་རང་བསྟན་རྟེན་དང་བརྟེན་པ་
རྡུལ་ཙམ་མ་ལུས་པར་བརླག་པའི་རླུང་འཚུབ་ཀྱི་སྐབས་སུ། དགོན་
- 267 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
སྡེ་འདིའི་རྟེན་བརྟེན་པ་རིན་ཐང་མེད་་ ་༌ཐམས་ཅད་འབྱུང་བཞིའི་ཁ་
ཟས་སུ་བྱིན་ཏེ་ལྷག་ལུས་མེད་པར་བྱས་མོད། འོན་ཀྱང་དེའི་ཚེ་
བྱིན་རླབས་གཟི་འབར་གྱི་མཐོང་གྲོལ་སྐུ་བརྙན་འདིའི་ཐུགས་བསྐྱེད་
མ་རྫོགས་པས་རང་གྲྭ་དད་སྟོབས་དང་དཔའ་ངར་ཆེ་བ་ཨ་ཁུ་གུ་རུ་
སོགས་ཀྱིས་རྒྱལ་ཚབ་ཏུ་བྱིན་རླབས་དང་སྐུ་ཉམས་ཤིན་ཏུ་མཚུངས་པ་
ཞིག་བཞུགས་པར་བྱས་ནས་བཀྲ་ཤིས་དོ་ཁར་འཕྲག་ལམ་ཡོད་པའི་སྡེ་
བ་འཇམ་ཞེས་པར་གདན་དྲངས། དེ་ནས་ཀྱང་རི་སུལ་དུ་སྦས་སྐུང་
བྱས་ན་ཡང་སྲིན་པོ་ཁོག་བརླམས་དག་གི་ལག་ཏུ་ སྟབས་མ་ལེགས་
པར་ཤོར་མོད་བྱེད་ཐབས་འཕྲུལ་ལྡན་གྱིས་ཕྱིར་ལ་བླངས་ཏེ་སུས་ཀྱང་
སྣང་དོགས་མེད་པའི་གནས་སུ་སྦས་ནས་ལོ་ངོ་ཉི་ཤུ་ལྷག་གི་རིང་ལ་
གནོད་སྐྱོན་མ་བྱུང་བར་རང་དགོན་གདན་སར་བླ་བྲང་བཀྲ་ཤིས་
འཁྱིལ་གྱི་བཤེས་གཉེན་སྨྲ་བའི་དབང་ཕྱུག་ ཨ་ཁུ་དཔལ་ལྡན་བདེ་
གཤེགས་ ཚང་ གཙོས། དགེ་ བའི་ བཤེས་ གཉེན་ ཨ་ ཁུ་ བཟང་ པོ།
བཤེས་གཉེན་བཀའ་དྲིན་ཅན་ཨ་ཁུ་བློ་བཟང་བཅས་ཀྱི་དབུ་འཁྲིད་
ཀྱིས་བཞེངས་ པའི་མཆོད་རྟེན་ མཐོང་གྲོལ་ཆེན་མོ་རྗེ་ཡབ་སྲས་ཀྱི་
བཀའ་འབུམ་གཙོ་བྱས་ མདོ་རྒྱུད་ཀྱི་གླེགས་བམ་བརྒྱ་ཕྲག་ལྷག་གི་
གཟུངས་གཞུག་ཅན་གྱི་བུམ་པར་བཞུགས་པར་བྱས་ནས་ཞིང་འདིའི་
གོང་ས་ཆེན་པོའི་རྒྱལ་ཚབ་གསེར་ཁྲི་རིན་པོ་ཆེ་མཁས་བཙུན་ལུང་
རིགས་རྒྱ་མཚོ་དབུ་བཞུགས་ཀྱིས་རབ་གནས་ལེགས་པར་མཛད་དེ་
བྱིན་རླབས་ཀྱི་བང་མཛོད་དུ་གྱུར་པ་ད་ལྟ་དངོས་མཇལ་གྱི་སྐལ་བ་
ཡོད་པ་དང༌། གཞན་ཡང་པད་གདན་མཐའ་བསྐོར་དུ་དམིགས་
— 268 -



རྗེ་བཀྲ་ཤིས་དོ་ཁ་མའི་ལོ་རྒྱུས།
བརྩེ་མའི་གཟུངས་སྔགས་ཁྲ་ལམ་མེར་གསལ་བའི་ རྒྱལ་ཚབ་ ཏུ་་་་་
བཞུགས་པའི་སྐུ་བརྙན་བྱིན་ཅན་ཡང་བཅོམ་བརླག་བྱེད་པའི་ཉིན་
ཞིག་ལ་ཕྲན་ཆུང་ཁོ་བོའི་ཕ་རྒན་ཁྱུང་བོ་གནམ་ལྷ་རྒྱལ་གྱིས་དད་ཞེན་
དང་སྙིང་སྟོབས་གཅིག་ཏུ་བསྐྱེད་ནས་རྗེ་བཀྲ་ཤིས་དོ་ཁ་མ་འདི་ཅིས་
ཀྱང་སྦས་སྲུང་བྱེད་བསམ་པའི་ཀུན་སློང་དྲག་པོས་རང་ཡུལ་དུ་སྤྱན་
དྲངས་ཏེ་རྐྱེན་ཇི་འདྲ་ཞིག་ལ་ཐུག་ཀྱང་གསང་མ་ཤོར་བར་སྦས་སྐུང་
བྱས་ཚུལ་ནི་བརྗོད་དུ་མི་ལང་ངོ༌། །
དུས་དེ་ནས་བཟུང་ལོ་ངོ་བཅུ་ཕྲག་གཉིས་ལྷག་གི་རིང་ལ་རང་
ཡུལ་ནས་བཞུགས། དེ་ནས་ཡང་དར་བསྟན་པའི་དབུ་བརྙེས་པའི་
ཚེ་རྒྱལ་ཚབ་ཀྱི་སྐུ་བརྙན་བྱིན་ཅན་ཡང་བདག་གི་དགེ་རྒན་བཀའ་
དྲིན་ཅན་ཨ་ཁུ་བློ་བཟང་བསྟན་འཛིན་རིན་པོ་ཆེ་དང་ཕ་རྒན་ཟུང་
གིས་སྤྱན་དྲངས་ཏེ་ཕྱིར་གདན་སར་ཕུལ་ནས་དངོས་མཇལ་བྱེད་རྒྱུ་
ཡོད་པ་འདི་དག་ནི་ངོ་མཚར་ཤིན་ཏུ་ཆེ་བ་དང་རྟེན་འབྲེལ་རབ་ཏུ་
བཟང་བའི་ལྟས་སུ་གོར་མ་ཆག་གོ །
སྨྲས་པ།
འདིར་འབད་རྣམ་དཀར་ལེགས་བྱས་འོ་རྒྱུན་གྱིས། །
མཐའ་དག་རྣམ་དཔྱོད་ལུས་སྟོབས་རབ་རྒྱས་ནས། །
ཤེས་བྱ་རྣམ་ཀུན་ཐོགས་པ་མེད་པ་རུ། །
མཐོང་བ་རྣམ་བཞིའི་སོ་རིག་བརྙེས་གྱུར་ཅིག ། །
ཅེས་སྲིད་ན་དཀོན་པའི་སྐུ་བརྙན་རྗེ་བཀྲ་ཤིས་དོ་ཁ་མའི་བྱུང་
བ་བརྗོད་པ་དྭངས་གསལ་ཤེལ་གྱི་ཆུ་མིག་ཅེས་བྱ་བ་འདི་ནི་མི་ཕྱེད་
269 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
དད་ལྡན་འགས་བསྐུལ་པ། བདག་གིས་དགེ་ རྒན་བཀའ་དྲིན་་་་་
ཅནམཁྱེན་བརྩེའི་གཏེར་ཆེན ༧ ཨ་ཁུ་བསམ་གཏན་རིན་པོ་
ཆེར་ཞུས་པར། ཁོང་གིས་ཅིས་ཀྱང་ཁུངས་གཏུགས་ཏེ་འདི་འདྲ་
ཞིག་བྲིས་ན་ཤིན་ཏུ་ལེགས་གསུངས་པའི་བཀའི་གནང་བ་ཐོབ་པ་ལྟར་
ཡུལ་སྨད་པ་གསེར་གཤོང་ཁུག་ཏུ་ལྟེ་ཁྲག་བོ་བའི་ཐ་སྙད་པ་ཁྱུང་ཕྲུག་
བློ་བཟང་དར་རྒྱས་སུ་འབོད་པས་ཡེ་ཐོ་དྲེགས་ལྡན་རྩལ་གྱི་ལྷ་ཞོལ་
སྒྲུབ་པའི་སྡེ་ཆེན་དུ་སྦྱར་བ་འདིས་ཀྱང་སྐྱེ་བ་ཀུན་ཏུ་འཇམ་དཔལ་
སྙིང་པོའི་གསུང་གི་བདུད་རྩིས་འཚོ་ཞིང་ཞི་བདེའི་དཔལ་ལ་རོལ་བའི་
རྒྱུར་གྱུར་ཅིག །
《མཚོ་སྔོན་མང་ཚོགས་སྒྱུ་རྩལ》དུ་འཁོད།
27
0
བ་བཟང་མཁས་པ་ལ་



སུམ་ཅུ་བའི་དོགས་དཔྱོད།
༄༅། ། སུམ་ཅུ་པའི་དོགས་སྣང་འགར་དཔྱད་པ།
ལེའུ་དང་པོ། སྔོན་འགྲོའི་དོགས་དཔྱོད།
འོ་སྐོལ་གངས་ཅན་གྱི་ཡུལ་འདིར་དར་བའི་སྒྲ་རིག་པའི་བསྟན་
བཅོས་ཏེ《 སུམ་ཅུ་པ》ཞེས་གྲགས་པ་འདི་ལ་འགྲེལ་བ《ཀུན་བཟང་
དགོངས་རྒྱན》དང《མུ་ཏིག་ཕྲེང་མཛེས》《སི་ཏུའི་ཞལ་ལུང》སོགས་
སྔོན་བྱོན་གྱི་འགྲེལ་བ་དང༌། ཉེ་དུས་སུའང《 ཐོན་མིའི་ཞལ་ལུང》
དང་《བློ་གསལ་འཇུག་ངོགས》སོགས་འགྲེལ་བ་བགྲང་གིས་མི་ལང་བ་
བྱུང་སྟེ་རྒྱ་ཆེར་དར་བཞིན་ཡོད་པ་ནི་ཀུན་གྱིས་མཁྱེན་གསལ་ལྟར་
རོ། །དེ་ལྟ་ན་བདག་ལྟ་བུའི་བློ་གྲོས་ཀྱི་བུ་ག་ཁབ་མིག་ལས་དོག་པས་
ན་ལེགས་བཤད་ཀྱི་རེ་བ་གཏན་ནས་རྔོ་མ་ཐོགས་པ་ཞུ་མ་དགོས་མོད།
ཡིན་ནའང་རང་བློར་ལེགས་བཤད་གོམས་ཕྱིར་དང་སྐལ་མཉམ་་་་་
གཞན་འགར་འཕྲོས་མོལ་གྱི་ཚུལ་དུ་སྔ་འགྲེལ་གྱི་བཅུད་འདུས་པའི་
《སི་ཏུའི་ཞལ་ལུང》གཞིར་བྱས་ཚད་མར་གྱུར་པའི་མཁས་དབང་དག་
གི་དགག་བཞག་གིས་ཟུར་བརྒྱན་ཏེ། ཞིབ་འཇུག་མཐའ་དཔྱོད་
པའི་ལུགས་ཀྱི་མུ་བཞི་སོགས་གཏན་ཚིགས་རིགས་པའིའགྲོས་ལས་
བརྩམས་ཏེ་དཔྱད་པ་ཉུང་ངུ་ཙམ་བྲི་བར་བྱའོ། ། །
- 271 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
དང་པོ།
མཚན་དོན་གྱི་སྐབས།
ཁ་ཅིག སུམ་ཅུ་པ་དང་བརྡ་སྤྲོད་པའི་བསྟན་བཅོས་གཉིས་
ལ་མུ་བཞི་མི་ཚང་ཟེར་ན། མི་འཐད་དེ། དེ་གཉིས་ལ་མུ་བཞི་
གྲུབ་པའི་ཕྱིར་ཏེ། སུམ་ཅུ་པ་ཡིན་ལ་བརྡ་སྤྲོད་པའི་བསྟན་བཅོས་
མ་ཡིན་པ་ནི་སློབ་དཔོན་དབྱིག་གཉེན་གསུང་གི་སུམ་ཅུ་པ་དེ་དེ་ཡིན་
པའི་ཕྱིར་ཏེ། དེ་བརྡ་སྤྲོད་པའི་བསྟན་བཅོས་མ་ཡིན་པའི་ཕྱིར།
བརྡ་སྤྲོད་པའི་དེ་ཡིན་ལ་སུམ་ཅུ་བ་མ་ཡིན་པ་ནི་རྟགས་འཇུག་དང་སྒྲ་
མདོ་དབྱངས་ཅན་མ་ལྟ་བུ་ཡིན་པའི་ཕྱིར། གཉིས་ཀའི་ཡིན་པ་ནི་
ཐོན་མིས་མཛད་པའི་སུམ་ཅུ་པ་ལྟ་བུ་ཡིན་པའི་ཕྱིར། གཉིས་ཀའི་
གང་ཡང་མ་ཡིན་པ་ནི་སྙན་ངག་མེ་ལོང་མ་ལྟ་བུ་ཡིན་པའི་ཕྱིར་རོ། །
ཡང་གཞུང་ཚད་ཤོ་ལོ་ཀ་སུམ་ཅུ་སོ་གསུམ་ཡོད་ཀྱང་སུམ་ཅུ་པ་
ཞེས་བཏགས་པ་ནི་མཆོད་བརྗོད་དང་རྩོམ་པར་དམ་བཅའ་སྐབས་
གཞན་དང་ཐུན་མོང་ཡིན་པ་ལ་དགོངས་ཞེས་བཤད་པ་ནི་གུ་དོག་
པའི་སྨྲ་བ་སྟེ། མཆོད་བརྗོད་དང་རྩོམ་པར་དམ་བཅའ་བླངས་ན་ཤོ་
ལོ་ཀ་སུམ་ཅུར་ཚིག་རྐང་གཅིག་གིས་མི་ལོངས་ཤིང་། མགོན་པོ་ཀླུ་
སྒྲུབ་ཀྱི་རིགས་པ་དྲུག་ཅུ་པ་ལ་ཚིགས་བཅད་རེ་གཅིག་ཡོད་པ་དང་།
སྟོང་ཉིད་བདུན་ཅུ་པ་ལ་ཚིགས་བཅད་དོན་བཞི་དང་། ཇོ་བསྟོད་
ལ་ཚིགས་བཅད་བརྒྱད་ཅུ་གྱ་བརྒྱད་ཡོད་ཀྱང་བསྟོད་པ་བརྒྱད་ཅུ་པ་
ཟེར་པ་དང༌། བསྟོད་པ་བརྒྱ་ལྔ་བཅུ་བ་ལ་ཚིགས་བཅད་བརྒྱ་ང་
གསུམ་ཡོད་ཀྱང་ལྷག་སྐྱོན་གྱིས་མ་རེག་པར་མིང་རྣམས་དེ་ལྟར་དུ་
- 272 -



སུམ་ཅུ་བའི་དོགས་དཔྱོད།
གྲགས་པའི་ཕྱིར།
ཡང་ཁ་ཅིག་གིས་བསྟན་བཅོས་ཀྱི་དབུར་རྒྱ་གར་སྐད་ཡོད་ཚེ་
རྒྱ་གཞུང་ཡིན་དགོས་ཟེར་བའང་མི་འཐད་དེ།། རྒྱ་གར་སྐད་ཡོད་པ་
དང་ བོད་གཞུང་ གཉིས་ ལ་ཡིན་ མིན་ གྱི་ མུ་ བཞི་གྲུབ་པའི་ ཕྱིར་ཏེ།
རྒྱ་གར་སྐད་ཡོད་ལ་བོད་གཞུང་མ་ཡིན་པ་སྙན་ངག་མེ་ལོང་མ་ལྟ་བུ་
དང༌། བོད་གཞུང་ཡིན་ལ་རྒྱ་གར་སྐད་ཡོད་པ་མིན་པ་ལེགས་་་་
བཤད་གསེར་ཕྲེང་ལྟ་བུ། དེ་གཉིས་ཀ་ཡིན་པ་བོད་ཀྱི་སུམ་རྟགས་
དང་ཚད་མའི་བསྟན་བཅོས་སྡེ་བདུན་རྒྱན། ས་སྐྱའི་ལེགས་བཤད་
རྣམས་རྒྱ་གར་སྐད་སྦྱར་ཡོད་པ་ཡང་ཡིན་ལ་བོད་གཞུང་ཡང་དངོས་
མ་ཡིན་པའི་ཕྱིར། གཉིས་ཀའི་གང་ཡང་མ་ཡིན་པ་ནི། ཆུ་སྒྲ་ལ་
སོགས་པ་ལྟ་བུའོ། ། །
ཡང་གོང་དང་མཚུངས་པར་རྒྱ་གར་སྐད་སྦྱར་ཡོད་པའི་འགྱུར་
གཞུང་ཡིན་ན་ཡང་རྒྱ་གཞུང་ཡིན་པས་མ་ཁྱབ་སྟེ། རྒྱ་ནག་གི་སློབ་
དཔོན་ཆེན་མོ་ཝེན་ཚེག ( ] DI] 613 - 696)གིས་མཛད་པའི་
མདོ་སྡེ་དགོངས་འགྲེལ་གྱི་འགྲེལ་བ་དེ་འགྱུར་གཞུང་ཡིན་ཡང་རྒྱ་གར་
པའི་གཞུང་མ་ཡིན་པའི་ཕྱིར། མཁས་པ་པྲ་ཏི་ལྟར་ན་སུམ་ཅུ་པའི་
སྒྲ་བཤད་འཇུག་གཉིས་ལ་མུ་བཞི་གྲུབ་སྟེ། སུམ་ཅུ་པའི་སྒྲ་བཤད་
ཡོད་ཀྱང་སུམ་ཅུ་པ་མིན་པ་ནི་རྟགས་འཇུག་ལྟ་བུ་སྟེ་ཀཱ་ལི་སུམ་ཅུའི་
རྟགས་ཀྱི་དབྱེ་བ་སོགས་རྒྱ་ཆེར་བསྟན་ཡོད་པའི་ཕྱིར། སུམ་ཅུ་པ་
ཡིན་ལ་སུམ་ཅུ་པའི་སྒྲ་བཤད་ཡོད་པ་མ་ཡིན་པ་ནི་གོང་དུ་བཤད་པའི་
དབྱིག་གཉེན་གྱི་སུམ་ཅུ་པ་ལྟ་བུ་སྟེ། དེ་ནི་ནང་རིག་གི་ཐུན་མོང་མ་
- 273 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
ཡིན་པའི་གཞུང་ལུགས་ཤིག་ཡིན་པ་ལས་བརྡ་སྤྲོད་པའི་རང་གཞུང་མ་
ཡིན་པའི་ཕྱིར་རོ། ། སུམ་ཅུ་པའི་སྒྲ་བཤད་འཇུག་གཉིས་ཀ་ཡིན་
པའི་མུ་ནི། བརྡ་སྤྲོད་པ་སུམ་ཅུ་བ་ལྟ་བུའོ། ། གཉིས་ཀའི་གང་
ཡང་མིན་པ་ཡོད་དེ། སྙན་འགྲེལ་དབྱངས་ཅན་དགྱེས་གླུ་ལྟ་བུ་དེ་
ཡིན་པའི་ཕྱིར། སྒྲ་བཤད་ལ་ཁྱབ་པ་མི་བརྩི་བ་མཁས་པའི་སྤྱི་་་༌་
འགྲོས་ཡིན་པས་ན། མཁས་མཆོག་སི་ཏུས། བོད་ཀྱི་བརྡ་སྦྱོར་
བའི་བསྟན་བཅོས་རྩོམ་ན་ཀཱ་ལི་སུམ་ཅུ་བརྗོད་བྱའི་གཙོ་བོར་མེད་པ་
ནི་ཆེས་མི་རིགས་པས་རྩ་བ་བརྒྱད་པོ་ཐམས་ཅད་ཀྱང་མིང་དེས་ཁྱབ་
པར་བཞེད་ན་ནི་འདིར་དམིགས་ཀྱིས་གདགས་པ་དོན་མེད་དོ། །
ཞེས་པའི་སྐྱོན་དེ་སུམ་ཅུ་པའི་འཇོག་བྱེད་དུ་གོ་ན་འོས་པར་དགོངས་
མོད། པྲ་ཏི་ལ་དེས་ཟུར་ཙམ་ཡང་མི་གནོད་པ་ཡིན་པའི་ཕྱིར། །
གཉིས་པ། འགྱུར་ཕྱག་མཆོད་བརྗོད་དང་བཅས་པ།
འགྱུར་ཕྱག་བཀོད་པའི་དགོས་པ་ནི། སུམ་ཅུ་པའི་གཞུང་
འདི་འཕགས་ཡུལ་ནས་བསྒྱུར་པའི་བསྟན་བཅོས་ཁུངས་མ་རྣམས་
དང་མཚུངས་པར་འདོམས་པའི་དོན་དུ་ཐོན་མི་ཉིད་ཀྱིས་བསྒྱུར་པའི་
མདོ་རྒྱུད་རྣམས་དང་མཐུན་པར་འཕགས་པ་འཇམ་དཔལ་ལ་འགྱུར་
ཕྱག་མཛད་ཅེས་གསུངས་པ་ལ་དོགས་པ་འདི་ཡོད་དེ། དེ་ལྟར་ཁས་
བླངས་ན་སུམ་ཅུ་པ་རྩོམ་པའི་ཚེའམ་དེའི་སྔོན་དུ་དཔེར་བྱ་འོས་པའི་
བོད་དུ་འགྱུར་པའི་མདོ་རྒྱུད་ཀྱི་གཞུང་ཡོད་དགོས་ཤིང་། དེ་ཡང་
ཡ 274 -



སུམ་ཅུ་བའི་དོགས་དཔྱོད།
འདོད་ན་བོད་ཀྱི་ཡི་གེ་དང་བརྡ་སྤྲོད་པའི་བསྟན་བཅོས་རྣམས་ཐོན་
མིས་བརྩམས་པ་མིན་པར་འགྱུར་པའི་ཕྱིར། དེས་ན་མཁས་མཆོག་
སི་ ཏུས་ དངོས་ ཀྱི་ སྐབས་ དེ་ ལྟར་ བཀྲལ་ པ་ དགོངས་ པ་ མིན་ ཏེ།
མཐའ་དཔྱད་པའི་སྐབས་སུ། མཁན་པོས་ཐོག་མར་ཡི་གེ་བརྩམས་
པའི་རྗེས་སུ་ བརྡ་སྤྲོད་པའི་གཞུང་ལུགས་རྣམས་བརྩམས་པ་དང་།
མདོ་ལ་སོགས་པ་བསྒྱུར་ཅིང་སློབ་མར་བཤད་པས་ལོ་ཙཱ་བ་རྣམས་
བྱུང་བའི་གོ་རིམ་འདི་བྱང་བར་གྱིས་ཞེས་གསུངས་པ་ལྟར་མཚུངས་
དཔེ་སྔོན་དུ་གྲུབ་ཅིང་མཚུངས་ཆོས་རྗེས་སུ་གྲུབ་པ་ནི་ཆོས་ཉིད་ཀྱིས་
གྲུབ་པའི་གོ་རིམ་ཡིན་པ་ནི་ལྡོག་དུ་མེད་པའི་ཐལ་འགྱུར་རོ། །
ལར་བོད་ཀྱི་འགྱུར་ཕྱག་ཅེས་འབོད་པ་འདི་བོད་སྔ་རབས་པའི་
མཁས་པ་རྣམས་འདུལ་བའི་ཀླད་དུ། ཐམས་ཅད་མཁྱེན་པ་དང་།
མདོ་སྡེ་ལ་སངས་རྒྱས་བྱང་སེམས་དང༌། མངོན་པ་ལ་འཇམ་དཔལ་
གཞོན་ནུར་གྱུར་པ་ལ་ཕྱག་འཚལ་སྨོས་ཤིག་ཅེས་ལོ་པཎ་གྱིས་བཀས་
བཅད་པས་སྡེ་སྣོད་གསུམ་ངོས་འཛིན་གྱི་ཕྱག་ཡིན་ཞེས་རྒྱ་ཆེར་སྤྲོས་
ནས་འཆད་ཅིང་། དེ་ལ་ཕྱི་རབས་བོད་ཀྱི་མཁས་པ་ཉ་དབོན་ཀུན་
དགའ་དཔལ་བ་སོགས་ཀྱིས། དེ་ལྟར་མ་ངེས་པའི་རྒྱུ་མཚན་དུ་མ་
བཤད་ནས། ལོ་ཙྪ་བ་རང་དད་པའི་ལྷ་ལ་ཕྱག་བྱས་པར་འཆད་
པར་བྱེད་ཀྱང༌། སྔོན་སྐ་ཅོག་ཞང་གསུམ་སོགས་ཀྱིས་བསྒྱུར་པའི་
འདུལ་བ་དང་མངོན་པ་དང་། མདོ་སྡེ་ཕལ་མོ་ཆེ་ལ་ངེས་པ་ཅན་དུ་
སྨོས་འདུག་པས། ཕྱི་ནས་མ་ངེས་པར་གྱུར་ཀྱང་དང་པོའི་ཆོས་རྒྱལ་
རྣམས་ཀྱི་དུས་སུ་བཀས་བཅད་པ་འདྲའོ་ཞེས་བོད་ཀྱི་མཁས་པ་མང་
— 275 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
བོ་དེའི་རྗེས་སུ་འབྲངས་ཏེ་བམ་པོ་དང་འགྱུར་ཕྱག་གཉིས་བོད་རང་
གིས་བྱས་པ་ལས་རྒྱ་དཔེའམ་བསྒྱུར་བྱའི་གཞུང་རང་ན་མེད་པར་ཚིག་
ཐག་བཅད་དེ་སྨྲ་མོད། བམ་པོ་ཞེས་པ་རྒྱུ་དཔེ་ཁུངས་མ་ན་ཡོད་
པར་ གུང་ལོ་ཆེན་མགོན་པོ་སྐྱབས་ཀྱི་《རྒྱ་ནག་ཆོས་འབྱུང་》ལས་་་
བཤད་ཡོད་ཅེས་ཟླ་མེད་མཁས་ཆེན་ཨ་བྷ་ཡའི་གསུང་ན་གསལ་ཞིང༌།
འགྱུར་ཕྱག་ཀྱང་རྒྱུ་དཔེ་ ཐམས་ ཅད་ཀྱི་དབུ་ན་ཡོད་པར་བཤད་དེ།
མཁས་དབང་ཆེན་མོ་དགེ་འདུན་ཆོས་འཕེལ་གྱིས་མཛད་པའི་《རྒྱལ་
ཁམས་རིག་པས་བསྐོར་པའི་གཏམ་རྒྱུད་གསེར་གྱི་ཐང་མ》ཞེས་བྱ་བ་
P245ལས། སྡེ་སྣོད་གསུམ་ངོས་འཛིན་གྱི་འགྱུར་ཕྱག་དགོས་པ་
འདི་ཆོས་རྒྱལ་གྱི་བཀའ་བཅད་ཡིན་ཟེར་མོད། རྒྱ་དཔེ་ཐམས་ཅད་
ཀྱི་མགོ་ལ་ཡང་སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་
ཕྱག་འཚལ་ལོ་དང༌། འཇམ་དཔལ་གཞོན་ནུར་གྱུར་པ་ལ་ ཕྱག་་
འཚལ་ལོ་སོགས་རྒྱ་ཡིག་རང་ལ་ བྲིས་སྣང་ཞིང་། གཤེད་དམར་་
སོགས་ཀྱི་རྒྱུད་དང་གཞན་ཡང་བོད་དུ་བསྒྱུར་ཟིན་པ་ཇི་སྙེད་ཅིག་གི་
ཕྱི་མོའི་རྒྱུ་དཔེ་ངོར་སོགས་ན་བཞུགས་པ་ལ་ཡང་། རྡོ་རྗེ་མཁའ་
མགྲོ་ལ་ཕྱག་འཚལ་ལོ་སོགས་བོད་སྐད་ལ་གང་ཡོད་རྒྱ་དཔེ་ལ་ཡང་
སྣང་། འོ་ན་རྒྱ་དཔེ་དེ་དག་ལོ་ཙཱ་བ་རང་གི་ཕྱག་བྲིས་ཡིན་ནམ་སྙམ་
ན། དེ་ཡང་མིན་ཏེ། བལ་ཡུལ་དང་རྒྱ་གར་ན་ནང་བའི་དཔེ་ཉུང་
ཟད་ཙམ་བཞུགས་པ་དེ་ཀུན་གྱི་དབུ་ལ་ཡང་ཕྱག་འཚལ་ལོ་དེ་ཁོ་ན་
ལྟར་སྣང་། ད་དུང་ཨུ་ཚུགས་དགོས་( བྱས）ནས་རྒྱ་གར་དང་
མཚུངས་པར་ཆོས་རྒྱལ་གྱིས་བཀས་བཅད་དོ་སྨྲས་པ་ཙམ་འབད་ཅེས་
- 276 --



，
，，， ,
，
་，
”
༔
སུམ་ཅུ་བའི་དོགས་དཔྱོད། །
གསལ་བ་འདིས་འགྲུབ་པོ། །
དེས་ན་བཤད་པ་འདི་ཙམ་ཡང་མཁས་པ་ཉ་དབོན་འཁྲུལ་ལམ་
སི་ ཏུ་པཎ་ཆེན་ཉེས་སམ་ཞེས་སྨྲ་ན་ཐབས་ཟད་མོད། འོན་ཀྱང་
གང་ཟག་ལ་རྟོན་པ་ནི་རྟོན་བཞིའི་ཉམས་ལེན་གོ་བཟློག་ཏུ་སོང་བ་མ་
ཡིན་ནམ། གཟུར་གནས་ལོ་ཙཱ་བ་ཉིད་ལ་ཆེས་གསལ་བས་དེ་ལྟར་
བདེན་པར་ཐག་གིས་ཆོད་པས། བོད་ཀྱི་སུམ་རྟགས་ནས་བླ་མེད་
རྒྱུད་སྡེའི་བར་ན་འགྱུར་ཕྱག་ཅེས་ཁ་ན་ནའི་བར་གྲགས་པ་སྙིང་བོ་
བྱུང་འདུག་གམ་དོགས་སོ། ། དོན་གྱི་དབང་འདི་འདྲར་གཟིགས་
ནས། ལོ་ཙཱ་བ་དགེ་ཆོས་ཀྱིས།
མཁས་པས་རྒྱལ་ཁམས་འགྲིམ་སྟེ་བསགས་བྱས་པའི། །
དབུལ་བོའི་གཅེས་ནོར་ས་ལ་བཀྲམ་པ་འདི།། །།
སྙན་ནས་སྙན་དུ་ཤུབ་བུར་བརྒྱུད་པ་ཡི། །
ཕྱུག་པོའི་གསེར་ཆོས་དག་གིས་དོ་ཟླ་མིན། །
ཞེས་གསུངས་སོ། །
ཡང་ཁ་ཅིག་གིས། དཀོན་མཆོག་དེ་ལ་ཕྱག་འཚལ་ལོ། །
ཞེས་པའི་ལ་སྒྲ་རྣམ་དབྱེ་གང་ཡིན་ཐག་གིས་མི་ཆོད་ན། བོད་ཀྱི་
བརྡ་སྤྲོད་རྙོག་འཛིང་རེད། ལས་སུ་བྱ་བ་རྙོག་འཛིང་རེད་ཅེས་བྲག་
ཅ་ལྟར་སྒྲོག་པ་ནི་རང་ཉིད་གཞུང་ལུགས་ལ་འདྲིས་ཆ་མ་བྱུང་བ་མ་
ཚོར་བར་བྱུང་རྒྱལ་དུ་སྨྲས་པར་ཟད་དེ། དེ་མཁས་མཆོག་སི་ཏུས་
གཉིས་པའི་དོན་ཅན་དུ་རྩལ་བཏོན་ཏེ་བསྒྲུབས་པ་ནི། ཕྱག་གི་ཡུལ་
དེ་རྒྱུ་སྐྱབས་ཙམ་དུ་ཐུགས་ལ་བཞག་སྟེ་གསུངས་པའི་ལེགས་བཤད་དེ།
— 277 ཨཁ



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
མུ་ཏིག་ཕྲེང་མཛེས་ལས། བཞི་བའི་སྤྱིར་བཏང་གི་དོན་སྦྱིན་པའི་
སྣོད་ལ་སོགས་པ་བྱ་བ་གང་ཡིན་ཡང་བྱ་ཡུལ་དེའམ་དེ་དང་འབྲེལ་
བའི་དོན་དུ་སོང་བ་ཞིག་དགོས་པ་ལས། ཡུལ་ཁྱད་པར་ཅན་ལ་
ཕྱག་བྱེད་པ་ནི་ཕྱག་བྱེད་པོ་ཉིད་དམ་དེ་དང་འབྲེལ་བའི་དོན་ལས་
ཕྱག་ཡུལ་དེའི་ཆེད་དུ་མིན་པ་ནི་གནག་རྫིས་ཀྱང་རྟོགས་པར་སླ་བའི་
ཕྱིར་ཕྱག་གི་ཡུལ་ལ་རྣམ་དབྱེ་གཉིས་པ་འཇུག་པ་ལས་འོས་མེད་ཅེས་
ཤིན་ཏུ་གསལ་བའི་ཕྱིར། པྲ་སྟི་དགེ་བཤེས་ཀྱིས་ཕྱག་གི་ཡུལ་དེ་
འབྲས་སྐྱབས་ཀྱི་དབང་དུ་བཀྲལ་བ་ལྟར་མཁས་ པ་ ཕལ་ཆེར་གྱིས་
གསུངས་པ་ནི། ཕྱག་ཡུལ་འབྲས་སྐྱབས་སུ་དགོངས་པ་དང་བོད་ཀྱི་
བརྡ་སྤྲོད་པའི་བརྟེན་ཁུངས་སྒྲ་མདོ་དག་ན་ཕྱག་གི་ཡུལ་ལ་བཞི་བ་
འཇུག་པར་གསུངས་པའི་རྒྱུ་མཚན་གྱིས་དེ་ལྟར་བཤད་པ་ཡིན་པས་
ཅིག་ཤོས་འཐད་ཅིང་ཅིག་ཤོས་མི་འཐད་པའི་ངལ་བ་བྱ་མི་དགོས་སོ་
སྙམ། །
འོ་ན་གོང་དུ་བཤད་པའི་རྒྱུ་སྐྱབས་དང་འབྲས་སྐྱབས་ཀྱི་དོན་
ནི། སུམ་རྟགས་འགྲེལ་ཆེན་《 ཐོན་མིའི་ཞལ་ལུང》ན། པྲ་སྟིས་
དཀོན་མཆོག་དེའི་ཆེད་དུ་ཕྱག་འཚལ་ལོ་ཞེས་གསུངས་ པའི་དེ་སྒྲ་
བསྙེག་ས་ལ་རྒྱུ་སྐྱབས་དང་འབྲས་སྐྱབས་ཀྱི་གོ་བ་ཟབ་མོ་ལེན་རྒྱུ་ཡོད་
པར་སྣང་སྟེ། ལས་དང་པོ་བས་རྟོགས་པར་དཀའོ་ཞེས་གསུངས་པ་
མད་པའི་གཏམ་དུ་ངེས་པས། དེའི་དོན་བློ་གསལ་དོན་གཉེར་ཅན་
སྐོམ་པ་ཆུ་འདོད་ལྟ་བུ་ལ་མདོར་ཙམ་གླེང་ན། ་
རྒྱུ་སྐྱབས་ཟེར་བ་ནི། གཞན་རྒྱུད་ལ་ཡོན་ཏན་མཆོག་གྲུབ་
-
278 --



སུམ་ཅུ་བའི་དོགས་དཔྱོད།
ཟིན་པའི་དཀོན་མཆོག་རྣམ་པ་གསུམ་རྣམས་ཡིན་པ་དང༌། འབྲས་
སྐྱབས་ཟེར་བ་ནི། རང་རྒྱུད་ལ་འབྱུང་འགྱུར་ གྱི་དཀོན་མཆོག་་་་
གསུམ་ལ་གོ་བར་བྱ་ཞིང༌། གཞི་གང་ཟག་གཅིག་ལ་བལྟོས་ཏེ། དེ་
གཉིས་ཀྱི་གཞི་མཐུན་མི་སྲིད་པས་འགལ་བ་ཡིན་ཡང༌། སྤྱིར་དེ་
གཉིས་མི་འགལ་ཏེ། བདག་ཅག་གི་སྟོན་པ་དེ་དེ་གཉིས་ཀ་ཡིན་
པའི་ཕྱིར་ཏེ། དེ་རང་དང་རྒྱུད་ཐ་དད་པའི་ སེམས་ ཅན་གྱི་རྒྱུ་་་
སྐྱབས་དང་། རང་དང་རྒྱུད་གཅིག་པའི་སེམས་ ཅན་གྱི་འབྲས་་་་
སྐྱབས་ཡིན་པའི་ཕྱིར། བྱང་སེམས་ཀྱི་རྒྱུ་སྐྱབས་ཡིན་ན། དེའི་རྒྱུ་
ཡིན་པས་མ་ཁྱབ་སྟེ། བྱང་སེམས་མཐོང་ལམ་པ་དང་དུས་མཉམ་
པའི་དེའི་ཕྱིའི་ཡོངས་འཛིན་དེ། དེའི་ རྒྱུ་སྐྱབས་ ཡིན་ པའི་ ཕྱིར།
དེའི་འབྲས་སྐྱབས་ཡིན་ན་དེའི་འབྲས་བུ་ཡིན་པས་ཀྱང་མ་ཁྱབ་སྟེ།
དེའི་ རྒྱུད་ ཀྱི་ ནང་ གི་ ཡོངས་ འཛིན་ ཐབས་ ཤེས་ ཁྱད་ པར་ ཅན་ དེ།
དེའི་འབྲས་སྐྱབས་ཡིན་ཀྱང་འབྲས་བུ་མིན་ཏེ་དུས་མཉམ་པའི་ཕྱིར།
གཞན་ཡང་དེའི་ཐོབ་འགྱུར་གྱི་ངོ་བོ་ཉིད་སྐུ་ཡང་དེའི་འབྲས་
སྐྱབས་ཡིན་ཀྱང་འབྲས་བུ་མིན་ཏེ་རྟག་པ་ཡིན་པའི་ཕྱིར། དེའི་ཁྱད་
པར་གྱི་དོན་དྲིལ་ན《ཕར་ཕྱིན་མཐའ་དཔྱོད》ལས། རང་རང་གི་
སྟོན་པ་སོགས་ཀྱི་དཀོན་མཆོག་རྒྱུ་སྐྱབས་དང༌། དེའི་ཐོབ་འགྱུར་གྱི་
དཀོན་མཆོག་གསུམ་འབྲས་སྐྱབས་ ཡིན་པའི་ཕྱིར། ཞེས་སོ། །
དེས་ན་ངེད་ཅག་ལས་དང་བོ་བ་རྣམས་ཀྱིས་འདི་ལྟར་ཤེས་པར་བྱས་
ན་དོན་དེའི་རྩོད་གླེང་འདུམ་བདེ་བར་སེམས་སོ། །
འདིར་རེ་ཞིག་ལ་ཡིག་དེ་དགོས་ཆེད་ལ་འཇུག་པའི་ཁུངས་སྐྱེལ་
— 279 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
ཙམ་བྱ་ན། སྒྲ་མདོ་ཆེན་མོ་ཀ་ལཱ་པ་ལས། ནམས། སྭཱ་ཧཱ། སུ་
དྷཱ། ཨ་ལཾ། པ་ཥ་ཊ་རྣམས་དང་སྦྱོར་བ་ལ་བཞི་བའོ། ། ཞེས་
དང༌། དབྱངས་ཅན་གྱི་མདོ་ལས། ཕྱག་འཚལ་བ་དང་། ཞེས་
དང༌། དེའི་འགྲེལ་བ་གསལ་ ལྡན་ལས་ཀྱང་། ཕྱག་འཚལ་བ་་་
སོགས་ནི། ན་མ སྭ་སྟི། སཱ་དྷཱ༔ ཨ་ལཾ། པ་ཥ་ཊ་རྣམས་
དང་སྦྱོར་བ་ལ་བཞི་བ་འཇུག་སྟེ། ན་མོ་བུ་དྡྷཱ་ཡ། སངས་རྒྱས་ལ་
ཕྱག་འཚལ་ལོ། ། ན་མོ་གུ་ར་བེ། བླ་མ་ལ་ཕྱག་འཚལ་ལོ། ། སུ་
སྟི་རཱ་ཛྷ། བདེ་ལེགས་སུ་གྱུར་ཅིག་རྒྱལ་བོ་ལ། སོ་མཱ་ཡ་སྭཱ་ཧཱ།
ཟླ་བ་ལ་མཆོད་དོ། །པི་ཏྲ་བྷུ སཱདྷཱ	ཕ་མེས་རྣམས་ལེགས་པར་ཚིམ་
མོ། ། པཥ་ཌི་ནཱ་ཡ། དབང་བོ་ལ་བསྟོད་དོ། ། ཞེས་སྤྱིར་བཏང་
དང་དམིགས་བསལ་གྱི་རྣམ་གཞག་མེད་པར་སྦྱར་ཡོད་ལ། གཞན་
གངས་ཅན་བོད་ཀྱི་སྐད་གཉིས་སྨྲ་བ་དང་མཁས་པ་དག་གི་བསྟན་
བཅོས་ཀྱི་དབུར། ན་མོ་གུ་རུ་མཉྫ་གྷོ་ཥཱ་ཡ། སོགས་ལ་ཡང་རྣམ་
དབྱེ་བཞི་བའི་གཅིག་ཚིག་ངེ་དང༌། གཉིས་ཚིག་བྷུམ་དང་། མང་
ཚིག་བྷུས་ཏེ་གསུམ་ཅི་རིགས་སུ་སྦྱར་ཡོད་པ་ལས་གོང་གི་དེ་ལྟ་བུ་ལ་
གཅིག་ཚིག་གི་ངེ་བྱིན་པ་ལ། སྒྲ་མདོ་ལས། ང་ལ་ཨ་ཀྲའོ། །
ཞེས་པས་ཨཀྲ་ཨཱ་ག་མ་བྱིན། ཀྲ་རྗེས་འབྲེལ་ཡིན་པས་ཕྱིས། ངེའི་
སྲོག་གི་ཨེ་ཕྲལ། དྲ་འགྲོ་དོན་གྱིས་ཕྱིས། སྒྲ་མདོ་ལས། ཨེ་ཨཡ྄འོ།
ཞེས་པས་ཨེ་དེ་ ཨཕྲར་བསྒྱུར། ཥའི་སྲོག་གི་ཨ་ དང་ ཨཡ྄འི་ཨ་
གཉིས། སྒྲ་མདོ་ལས། འདྲ་བའི་ཡི་གེ་འདུས་པ་ལས་རིང་བོའོ།
ཞེས་པས། ཨཱ་རིང་བོར་བསྒྱུར། མདོ་ལས། དབྱངས་ཀྱིས་
- 280 -



སུམ་ཅུ་བའི་དོགས་དཔྱོད།
དམན་པ་ཕ་རོལ་ཏུ་ཡང་དག་པར་སྦྱར་རོ་ཞེས་པས་ཥ་སྲོག་མེད་ཨཱ་
རིང་ལ་དྲངས། ཡ་སྲོག་མེད་ཨཱ་ག་མའི་ ཨ་ ཐོག་ལ་དྲངས་ན་ད་་་
གཟོད། གྷོཥཱཡ། ཞེས་གྲུབ་པས་མཚོན་ལེགས་སྦྱར་རྣམ་དབྱེ་་་
གཉིས་པའི་ཨོཾ་ཨོ་ཤས་གསུམ་ཕྱག་འཚལ་བའི་དོན་ལ་དམིགས་བསལ་
སྡེབ་སྦྱོར་གྱི་དབང་གིས་མ་གཏོགས་སྦྱིར་བཏང་དོན་ཐོབ་ལ་བཞི་བ་
ལས་འོས་མེད་དོ། །
འདིར་ཞུ་རྒྱུ་ནི་བོད་ཀྱི་བརྡ་སྤྲོད་པའི་ཕྱི་མོ་རྒྱ་གར་སྒྲ་མདོ་ཡིན་
པ་ཤིན་དུ་གསལ་བས་རྒྱལ་ཁབ་གཞན་དང་མི་རིགས་གཞན་ཞིག་ལ་
ཁུངས་གཏུགས་ནན་གྱིས་བྱས་པ་མིན་ཞིང༌། དེ་བས་བདེན་དོན་ལ་
ཁས་ལེན་བསྐྱང་བར་བྱ་དགོས་ཏེ། ཆོས་ཁུངས་དེ་ལ་གཏུགས་པ་
ནས་བོད་ཀྱི་ཡོད་ཚད་དེ་ལ་གཏུགས་ཟེར་བ་ནི་ཉི་ཚེ་བའི་སྨྲ་བ་ཁོ་
ནའོ། །གཞན་དུ་ན་རྒྱའི་ཡི་གེ་ཕྱི་དངོས་རི་ཆུ་ལ་གཏུགས་ཏེ་བརྩམས་
ཡོད་པས་དེ་ཡང་ཆེས་ཤིན་དུ་ གནོང་པར་འགྱུར་དགོས་པའི་ཕྱིར།
ཞར་དུ་འོངས་པའི་གཏམ་མོ། །
《ལེགས་བཤད་གསེར་ཕྲེང》ལས། ལ་ནི་ཤིང་གི་ཆེད་དུ་ཆུ་
འདྲེན་པ་ལ་ཤིང་ལ་ཆུ་འདྲེན་ཞེས་པ་ལྟར་ཤེར་ཕྱིན་གྱི་ཕྱིར་དུ་ཕྱག་
འཚལ་བ་ལ་དེ་ལ་ཕྱག་འཚལ་ཞེས་དགོས་ཆེད་ཀྱི་བཞི་བའོ། ། ཞེས་
པ་ནི་ལུང་གི་སྒྲུབ་བྱེད་བཙན་པོ་རེད་སྙམ།
ཡང་ཁ་ཅིག་གིས། གང་གིས་མིང་གཞི་སྔོན་གསུངས་པ། །
རྟག་ཞི་བ་ལ་ཕྱག་འཚལ་ལོ། ། ཞེས་པའི་སྐབས་ཀྱི་མིང་གཞི་དང་
མིང་གཞི་རྐྱང་བ་དོན་གཅིག་ཟེར་ན། མི་འཐད་དེ་དེ་གཉིས་ལ་
- 281 ཡས་



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
ཁྱད་པར་མུ་གསུམ་གྲུབ་པའི་ཕྱིར་ཏེ། མིང་གཞི་ཡིན་ལ་མིང་གཞི་
རྐྱང་བ་མིན་པ་ནི་རྗེས་འཇུག་བཅུ་ལྟ་བུ་དང༌། མི་འཇུག་པའི་ཡི་གེ་
ཉི་ཤུ་དེ་གཉིས་ཀ་ཡིན་པའི་ཕྱིར་ཏེ། སྐབས་འདིར་ཡི་གེ་ཡིན་ན་
མིང་གཞི་ཡིན་པས་ཁྱབ་པའི་ཕྱིར་རོ། ། གཉིས་ཀའི་གང་ཡང་མིན་
པ་ནི་ཤེས་བྱ་ལྟ་བུའོ། །
དེས་མིང་གཞི་རྐྱང་པ་དེ་མཆོད་བརྗོད་སྐབས་ཀྱི་མིང་གཞིའི་བྱེ་
བྲག་ཏུ་འཇོག་སྟེ། དེ་མིང་གཞི་ཡིན། དེ་མིང་གཞི་དང་བདག་
གཅིག་ཏུ་འབྲེལ། དེ་མ་ཡིན་ཞིང་མིང་གཞི་ཡིན་པའི་གཞི་མཐུན་པ་
དུ་མ་གྲུབ་པའི་ཕྱིར། དང་པོ་གྲུབ་སྟེ། དེ་ཡི་གེ་ཡིན་པའི་ཕྱིར།
གཉིས་པ་གྲུབ་སྟེ། དེ་མིང་གཞི་དང་བདག་ཉིད་གཅིག་གི་སྒོ་ནས་
ཐ་དད། མིང་གཞི་མེད་ན་ཁྱོད་མེད་དགོས་པའི་ཕྱིར། གསུམ་པ་
གྲུབ་སྟེ། རྗེས་འཇུག་བཅུ་དང་དབྱངས་བཞི་བོ་རྣམས་དེ་ཡིན་པའི་
ཕྱིར། ཡང་ཁ་ཅིག་དེའི་རྟག་ཞི་བ་དེ་ཁྱབ་འཇུག་ལ་འདོད་པ་རེ་
ཞིག་བརྟག་པར་བྱ་ན། སི་ཏུའི་འགྲེལ་ཆེན་ལས། ཁྱབ་འཇུག་ལ་
རྟག་ཞི་བར་ཡང་མ་གྲགས་ཏེ་མིང་སྟོང་གིས་ཁྱབ་འཇུག་ལ་བསྟོད་
པའི་རྒྱུ་དཔེ་ཁོ་བོའི་ལག་ཏུ་སོན་པས་དེའི་ནང་དུའང་རྟག་ཞི་བ་ཞེས་
པ་མ་བྱུང་། ཞེས་དང༌། རྗེ་ཙོང་ཁ་པ་ཆེན་པོས་མཛད་པའི་་་
《 སྒྲོན་གསལ་མཆན་འགྲེལ》ལས། ཞི་བ་ནི་རྟག་ཞི་བ་ཞེས་ པ་་་
དབང་ཕྱུག་ཡིན་ལ། ཞེས་དང༌། མཁས་དབང་དམ་པ་ཚེ་ཏན་
ཞབས་དྲུང་ལགས་ཀྱིས་ཀྱང༌། རྟག་ཞི་བ་དབང་ཕྱུག་ཏུ་གསུངས་པ་
ལྟར་གཟུང་ངོ༌། ། ཞེས་དང་། མཁས་དབང་ཆེན་མོ་དགེ་འདུན་
- 282



སུམ་ཅུ་བའི་དོགས་དཔྱོད།
ཆོས་འཕེལ་གྱིས་ཀྱང་རྟག་ཞི་བ་དབང་ཕྱུག་ཡིན་པ་འཐད་ལྡན་དུ
《གཏམ་རྒྱུད་གསེར་གྱི་ཐང་མ》ན་བསྒྲུབས་ཡོད་པའི་ཕྱིར། ཇི་སྐད་
དུ། སྐྱེས་བུ་མང་དུ་སྨྲ་བ་ལ། ། བདེན་པའི་དོན་གཅིག་མེད་པ་
མིན། ། ཞེས་པ་ལྟར་རོ། ། དེས་ན་པྲ་སྟིས་ཁྱབ་འཇུག་དང་ཚངས་
པ་ལ་བཤད་པ་ནི་སྔོན་གྱི་ལོ་རྒྱུས་འགར་གྲགས་པ་ལ་བསྟུན་ཙམ་དང༌།
ཡང་ན་དེ་གཉིས་ལ་རྟག་པ་དང་ཞི་བའི་ལུས་ཡོད་པ་ཙམ་ལ་དགོངས་
ནས་དེ་ལྟར་གསུངས་པ་ཡིན་སྣང་སྟེ། དགོངས་པ་མི་འགལ་བའི་
ཚུལ་ལ་འཇུག་པར་སྤྲོའོ། ། དེ་དང་མཐུན་པར་ཀུན་མཁྱེན་འཇམ་
དབྱངས་བཞད་པས་མཛད་པའི་《གྲུབ་མཐའ་ཀུན་བཟང་ཞིང་གི་ཉི་
མ》ལས་ཀྱང་། ཚངས་པ་རྟག་ཞི་བར་གསུངས་པ་ཡང་གོང་གི་་
རིགས་འགྲེ་ལྟར་རོ། །
ཡང་འགྲེལ་བྱེད་ཕྱི་མ་ཞིག་་ གིས། རྟག་ཞི་བ་ལ་རང་ སྡེ་
གཞན་སྡེ་གཉིས་སུ་ཕྱེ་ནས་འཆད་པ་ནི། སུམ་ཅུ་བའི་གཞུང་འདི་
ནང་བའི་ཐུན་མོང་མ་ཡིན་པའི་གཞུང་མིན་ཀྱང་ཐུན་མོང་བའི་བསྟན་
བཅོས་རྣམ་དག་ཏུ《རོལ་མཚོ》སོགས་ལས་གསུངས་པས་དེ་ལྟར་སོ་
སོར་བགར་ཏེ་བཀྲལ་བ་རྩ་བ་མཁན་པོའི་དགོངས་པར་མི་གནས་སྙམ་
མོ། ། དེས་ ན་ སུམ་ ཅུ་ པའི་ དོགས་ སྣང་ འགར་ དཔྱད་ པ་ ལས།
བསྟན་བཅོས་ཀྱི་སྔོན་འགྲོའི་སྐོར་གྱི་དོགས་པ་དཔྱད་པ་སྟེ་ལེའུ་དང་
པོའོ། ། །
སྨྲས་པ།
- 283 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
སྲིད་པའི་མིག་གཅིག་བརྡ་སྤྲོད་རིག་པའི་གཞུང་། །
ཆུ་ཐུབ་རིགས་པས་བརྟག་མི་བཟོད་པ་བརྫུན། །
བདེན་ན་མུ་བཞིས་འདི་ལྟར་མཐའ་དཔྱད་པའི། །
སྨྲ་བའི་ངག་ནི་ཁོ་བོར་དབང་འདི་ཅི། །
རེ་ཞིག་ངལ་བསོ་བའི་བར་སྐབས་ཀྱི་ཚིགས་སུ་བཅད་པའོ། །
- 24 -



ཡི་གེའི་གོ་དོན་ལ་དཔྱད་པ།
----
༄༅། །ཡི་གེའི་གོ་དོན་ལ་འོལ་ཚོད་དུ་བརྟག་
པ་བྱིས་པའི་ཟློས་གར།
ཁྱོད་ཞབས་ཐུགས་ཀྱི་མ་མ་ལས། །
སྐལ་བཟང་བདེ་འབྱུང་རལ་བའི་རྩེར། །
ཡི་གེ་ཟླ་བ་བཀོད་པ་ནི། །
སྙིང་གི་མུན་སེལ་ཐོན་མི་རྒྱལ། །
རྩོམ་གྱི་སྦྲང་རྩིའི་དོག་པ་ལ། །
སྲེད་པའི་རྐང་དྲུག་སྲོག་ལ་ཡང་། །
ཕངས་མེད་དུས་ཀྱི་རྩོམ་རིག་པའི། །
ཞབས་ཀྱི་པད་མོར་བསམ་གཏན་བགྱིད། །
ཅེས་ཚིགས་སུ་བཅད་པ་འདྲེན་བྱེད་གྲངས་ལྡན་གྱི་སྙན་ཚིག་
པད་མ་དཀར་བོའི་ཆུན་པོ་འདིས་སྡུན་བསུས་ཏེ། གང་གླེང་བར་བྱ་
ན། འོ་སྐོལ་བསིལ་ལྗོངས་ར་བ་འདིར་ཆེས་སྔ་མོ་ཞིག་ནས་རིག་
པའི་གནས་མང་བོ་དར་པར་གྱུར་ལ་མཁས་པ་རྣམས་ཀྱི་བྱ་བ་ལས་ཀྱི་
འཁོར་ལོ་འཆད་རྩོད་རྩོམ་གསུམ་གྱི་ནང་ཚན་རྩོམ་གྱི་ཕྲེང་བ་ནི་ཇི་
སྐད་དུ།
འཆད་ན་བློ་ཡི་རྦ་རླབས་དགུང་དུ་འཕྱུར། །
རྩོད་ན་དུས་མཐའི་མེ་དཔུང་འབར་བའི་ལྕེ། །
-- 285 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
རྩོམ་ན་བདུད་རྩིའི་གྲུ་ཆར་འཇོ་བའི་སྤྲིན། །
དཔྱོད་ལྡན་ཡིད་དབང་འགུཊ་པའི་ལྕགས་ཀྱུ་ཡིན། །
ཞེས་གསུངས་པ་ལྟར། ད་ལྟའི་དུས་འདིར་ཡི་གེའི་རྩོམ་པ་དབྱར་
དུས་ཀྱི་ན་བུན་འཁྲིགས་པ་བཞིན་དུ་གྱུར་ན་ཡང་། ཁ་ཅིག་གིས་
རིག་པའི་གནས་ལ་སྦྱངས་ཙམ་གྱིས་བྲིས་པའི་རྩོམ་ཡིག་མང་དག་ནི།
རིག་པའི་གནས་ཀྱི་གྲིབ་མའང་མ་འགོམ་པར། །
གཞན་ལ་སྨྲ་བའི་ཁ་བརྒྱ་ལྕེ་སྟོང་ཅན། །
གཟུགས་བརྙན་དངོས་སུ་རློམ་པས་འཚོ་བ་དག །
བག་ཡོད་ཅུང་ཟད་བསྟེན་ན་ཅིས་མི་འཚེངས། །
ཞེས་རིག་གནས་རབ་འབྱམས་ལ་མ་འདྲིས་པས་རིགས་པ་རྩོམ་པ་ནི་
ཤེས་རབ་འཕེལ་བའི་རྒྱུའོ། །ཞེས་བཤད་པ་ནང་བཞིན་དུ་དགོས་པ་
དང་ལྡན་པར་འགྲོ་ན་མ་ཟད། ལ་ལ་ནི་བྱ་རོག་སོ་རྟོག་གི་བསྟན་
བཅོས་ཀྱང་བརྗོད་བྱ་ཅན་དུ་འགོད་པའི་ལྐུགས་པའི་རིག་པ་ངོ་སོར་
བྱེད་ལ། གཞན་དག་ནི་འཇིག་རྟེན་ཐོག་གི་ངོ་ཚ་བག་འཁུམས་མིའི་
གོས་བཟང་རྣམ་པར་དོར་ནས་བག་མེད་གཏམ་ གྱི་གཅེར་བུའི་་་་་
གཟུགས་སུ་རྒྱུ་བའང་སྣང་བས་བལྟར་མི་བཟོད་པ་མང་། །
འདིར་མཚོ་སྔོན་སློབ་གསོ་གྱ་བདུན་གྱི་དེབ་དྲུག་པར་བཀོད་
པའི《ཡི་གེའི་གོ་དོན་ཕྲན་ཙམ་བཤད་པ་བློ་གསལ་བྱིས་པ་དགའ་བའི་
ནུ་ཞོ》ཞེས་པ་དེ་ནི་བརྗོད་བྱ་སྤྱིའི་ཚུལ་ནི་ཤིན་དུ་བཟང་བའི་རྩོམ་
ཡིག་ཅིག་ཏུ་སྣང་ལ། དེ་ལ་རྩོམ་པ་པོས་སྔོན་བྱོན་མཁས་དབང་
རྣམས་ལ་གདེང་འཇོག་རླབས་ཆེན་བྱས་ཏེ་ལུང་རིགས་གཉིས་ཆར་
- 286 -



ཡི་གེའི་གོ་དོན་ལ་དཔྱད་པ།
གྱིས་རང་ནུས་ཅི་ཡོད་བཏོན་ནས་གཏན་ལ་ཕབ་འདུག ཡིན་ཡང་
རང་ཉིད་ཀྱིས་མཉམ་པར་མ་བཞག་པའམ་རིགས་པའི་ཞིབ་ཆ་མ་ཐོན་
པ་འགའ་སྣང་བ་ལ། བདག་གིས་བསམ་འཆར་གྱི་སྒོ་ཙམ་འབུལ་
པར་འདོད་པ་ནི་ཇི་སྐད་དུ། ཡ་རབས་རྣམས་དང་འཕྲད་ན་སྐྱེས་
ཀྱི་མཆོག །ཅེས་པ་ལྟར་ལེགས་བཤད་སྐྱེས་ཆུང་ངུ་རུ་བས་ཀྱང་དམ་
པའི་སྲོལ་བཟང་དུ་ངེས་པས་ཐུགས་ཁྲེལ་མི་མཛད་པར་ཞུ།
ཡི་ གེ་ དངོས་ བཤད་ པའི་ སྐབས་ སུ་ དཔྱད་ པར་ བྱ་ བ་ ནི།
ལེགས་སྦྱར་གྱི་ཡི་གེའི་ངོ་བོ་ནི་ཨཀྟར་ཡིན་ལ་ཞེས་པའི་ཚིག་འདི་ལ་
དོགས་པ་འདི་ཡོད་དེ། སྤྱིར་ཆོས་གང་དང་གང་གི་ངོ་བོ་འཇོག་
དུས་དོན་གྱི་སྒོ་ནས་འཇོག་པ་མ་གཏོགས་ཚིག་གི་སྒོ་ནས་མི་འཇོག་
པས་ཁྱོད་ཀྱི་ལེགས་སྦྱར་གྱི་ཞེས་པ་ལེགས་སྦྱར་ལ་ཞེས་བསྒྱུར་ན་་་་
ལེགས་སྙམ། དེ་ལེགས་སྦྱར་ཁོ་ན་ལ་སྦྱོར་ན་ཨ་སོགས་དབྱངས་དང་
གསལ་བྱེད་ཀྱི་གདངས་ཞེས་པ་ནི་འགལ་བ་ཡིན་ཏེ། ལེགས་སྦྱར་ལ་
གསལ་བྱེད་རྣམས་གདངས་མེད་དམ། བརྗོད་མེད་ཡིན་ཏེ། སྒྲ་
དབྱངས་ཅན་མ་ལས། དབྱངས་མེད་པ་ནི་གསལ་བྱེད་དོ། ། ཞེས་
དང། བྱ་བའི་ཆེད་དུའོ། ། ཞེས་གསུངས་པའི་དོན་ཡོད་པའི་ཕྱིར།
དེ་ནས་མིང་ཚིག་ཡི་གེ་གསུམ་གྱི་གཞི་མཐུན་བཤད་པའི་སྐབས་
སུ་དཔྱད་པར་བྱ་བ་ནི་འདི་ལྟར། བསྡུས་གཞུང་ལུང་རིགས་ཉི་མའི་
ཟུར་བཀོལ་ཚད་མར་བཟུང་ནས་མིང་ཚིག་ཡི་གེ་གསུམ་གྱི་གཞི་མཐུན་
ཡོད་པར་བཤད་པ་ལེགས་བཤད་དུ་སྣང་ཡང། དེའི་འོག་ཏུ་མུ་
བཞིའི་སྐབས་སུ་ཡི་གེ་དང་མིང་གཉིས་ལ་མུ་བཞི་བཞག་ཏུ་ཡོད་དེ།
- 287 ཡབ་



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
ཞེས་པ་ནས། གཉིས་པ་བཞག་ཏུ་ཡོད་དེ། བུམ་པ་ཞེས་བརྗོད་
པའི་སྒྲ་དེ་དེ་ཡིན་པའི་ཕྱིར། གསུམ་པ་བཞག་ཏུ་ཡོད་དེ། སྤྲིན་
ཞེས་བརྗོད་པའི་སྒྲ་དེ་དེ་ཡིན་པའི་ཕྱིར། ཞེས་བཤད་པ་ནི་ནང་
འགལ་གྱི་ཕུང་བོ་སྟེ། མིང་ཡིན་ལ་ཡི་གེ་མ་ཡིན་པ་བུམ་པ་ཞེས་
བརྗོད་པའི་སྒྲ་བཞག་པའི་སྒྲུབ་བྱེད་ནི། དེ་ཆོས་ཅན། མིང་ཡིན་
ཏེ། བུམ་པའི་མིང་ཡིན་པའི་ཕྱིར། དེ་ཆོས་ཅན། ཡི་གེ་མ་ཡིན་
ཏེ། མིང་ཚིག་གཉིས་ཀྱི་རྩོམ་གཞིར་གྱུར་པའི་སྐད་ཀྱི་གདངས་མ་
ཡིན་ པའི་ཕྱིར། ཁྱབ་ སྟེ། དེ་ དེའི་ མཚན་ ཉིད་ ཡིན་ པའི་ ཕྱིར།
ཟེར་པ་ལ། འོ་ན་མིང་ཚིག་གཉིས་ཀྱི་རྩོམ་གཞིར་གྱུར་པའི་སྐད་ཀྱི་
གདངས་མ་ཡིན་ན་ཡི་གེ་མ་ཡིན་པས་ཁྱབ་པར་ཐལ། སྒྲུབ་བྱེད་
འཐད་པའི་ཕྱིར། རྟགས་ཁས། འདོད་ན། བ་ལང་ཞེས་བརྗོད་
པའི་སྒྲ་ཆོས་ཅན། དེར་ཐལ། མིང་ཚིག་གང་རུང་གི་ངོ་བོར་གྲུབ་
ཟིན་པའི་ངག་ཡིན་པའི་ཕྱིར། རྩ་བར་འདོད་ན། དེ་ཆོས་ཅན།
ཡི་གེ་ཡིན་པར་ཐལ། ཡི་གེ་དུ་མ་འདུས་པའི་ཡི་གེ་ཡིན་པའི་ཕྱིར།
ཁྱབ་པ་ཁྱོད་ཀྱི་ཁས་བླངས་ལ་འབུད། རྟགས་གྲུབ་སྟེ། གསལ་
བྱེད་དུ་མ་ཚོགས་པའི་ཡི་གེ་ཡིན་པའི་ཕྱིར། དེ་ལྟར་མངོན་་་་་
མཛོད་རང་འགྲེལ་ལས། མིང་གི་མཐར་ཐུག་པ་ཡི་གེ་དང་དེ་ཡང་
བ་ལང་ཞེས་པ་ལྟ་བུ་ལ་དཔེར་མཛད་པས་སོ། ། ཞེས་གསུངས་པའི་
དོན་ཇི་ལྟར་སྦྱོར་བ་གུས་པས་ཞུའོ། །
མིང་དང་ཡི་གེ་གཉིས་ཀ་ཡིན་པ་སྤྲིན་ཞེས་བརྗོད་པའི་སྒྲ་དེ་དེ་
ཡིན་པའི་ཕྱིར། དེ་ཆོས་ཅན། ཡི་གེ་ཡིན་ཏེ། ཡི་གེ་དུ་མ་འདུས་
- 288 -



ཡི་གེའི་གོ་དོན་ལ་དཔྱད་པ།
པ་ཡིན་པའི་ཕྱིར། དེ་ཆོས་ཅན། མིང་ཡིན་ཏེ། སྤྲིན་གྱི་མིང་
ཡིན་ པའི་ ཕྱིར་ ཞེས་ ཟེར་ བ་ ཡང་ སྤྱི་ བརྟོལ་ དུ་ སྨྲས་ པར་ ཟད་ དེ།
ཅིའི་ཕྱིར་ཟེར་ན། འདི་ལྟར། ཁྱོད་ལ་ཐོག་མར་འདྲི་རྒྱུ་ནི་བུམ་པ་
ཞེས་བརྗོད་པའི་སྒྲ་ཡི་གེ་མ་ཡིན་པར་ཁས་བླངས་ནས་ སྤྲིན་ཞེས་་་
བརྗོད་པའི་སྒྲ་ཡི་གེ་ཡིན་པར་ཁ་ཚོན་བཅད་དེ་བཤད་པའི་རྒྱུ་མཚན་
ཅི་ཡིན། ཁོའི་ཞེ་འདོད་ལ། མིང་ཚིག་ཡི་གེ་གསུམ་དུ་ཕྱེ་བའི་ཡི་
གེ་མ་ཡིན་པ་ལ་བསམས་ན་ད་དུང་མུན་དོང་དུ་ལྷུང་བའི་གཏམ་སྟེ།
དེ་གསུམ་དུ་ཕྱེ་བའི་ཡི་གེ་མ་ཡིན་ན་ཡི་གེ་མ་ཡིན་པས་ཁྱབ་པ་མེད་
པའི་ཕྱིར། དེ་ལྟར་དུ་ཁས་བླངས་ན། སྤྲིན་ཞེས་བརྗོད་པའི་སྒྲ་དེ་
ཡང་དེ་གསུམ་དུ་ཕྱེ་བའི་ཡི་གེ་ཡིན་པར་ཤུགས་སུ་ཁས་བླངས་ལ་འགྲོ་
བས་དེ་དེ་གསུམ་དུ་ཕྱེ་བའི་ཡི་གེ་མ་ཡིན་པའི་ཕྱིར་ཏེ། མིང་ཡིན་
པའི་ཕྱིར། ཁྱབ་སྟེ། མིང་ཡིན་ན་དོན་སྟོན་པས་ཁྱབ་པ་གང་ཞིག
དེས་དོན་མི་སྟོན་པ་ཁྱོད་ཀྱི་ཁས་བླང་ཡིན་པའི་ཕྱིར་ཏེ། རྣམ་་་་
འགྲེལ་ལས། ཡི་གེ་དོན་མེད་ཅན་འགྱུར་ཞིང། ། ཞེས་པའི་བསྟན་
དོན་གྲུབ་པའི་ཕྱིར། དང་བོ་མ་གྲུབ་ན། མིང་ཡིན་ན་དོན་སྟོན་
པས་ཁྱབ་པར་ཐལ། དེ་ཡིན་ན་རང་གི་དོན་དེ་གོ་བར་བྱེད་པའི་
མཉན་བྱ་ཡིན་པས་ཁྱབ་པའི་ཕྱིར་ཏེ། རང་གི་དོན་དེ་གོ་བར་བྱེད་
པའི་མཉན་བྱ་རང་ཉིད་མིང་གི་མཚན་ཉིད་ཡིན་པའི་ཕྱིར།
བུམ་པ་ཞེས་བརྗོད་པའི་སྒྲ་དང་སྤྲིན་ཞེས་བརྗོད་པའི་སྒྲ་གཉིས་
དེ་འདྲའི་ཁྱད་པར་ཕྱེ་བ་ནི་རྟོག་བཟོ་ལས་མ་འདས་ལ། ལུང་དང་
རིགས་པ་ཡང་དག་གི་སྒྲུབ་བྱེད་འདི་དང་འདིའི་སྒོ་ནས་ཁྱད་འཇོག་
- 289 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
ཅེས་སྨྲ་རྒྱུ་ཡོད་ན་སྨོས་དང་བདག་གིས་ཁྱེད་ལ་བཀའ་དྲིན་ཆེ་ཞུ།
དེའི་འཕྲོ་ཉིད་ལས། ཡི་གེ་དང་ཚིག་གཉིས་ལ་ཡིན་མིན་གྱི་མུ་བཞི་
བཞག་པ་མི་འཐད་པར་གོང་གི་རིགས་བསྒྲེས་ཀྱིས་ཤེས་ནུས་ཀྱང་
ཕྱོགས་ཙམ་སྤྲོས་ན།
ཚིག་ ཡིན་ ལ་ ཡི་ གེ་ མ་ ཡིན་ པ་ མེད་ པའི་ ཕྱིར། དེར་ ཐལ།
ཚིག་ཡིན་ན་ཡི་གེ་ཡིན་པས་ཁྱབ་པའི་ཕྱིར་ཏེ། གསེར་གྱི་བུམ་པ་
ཞེས་ བརྗོད་ པའི་ སྒྲ་ དེ་ ཚིག་ གང༌ ཞིག ཡི་ གེ་ ཡིན་ པའི་ ཕྱིར།
རྟགས་དང་པོ་ཁས། གཉིས་པ་གྲུབ་སྟེ། ཡི་གེ་ཡིན་པར་ཐལ།
མིང་ཚིག་ཡི་གེ་གསུམ་གྱི་གཞི་མཐུན་ཡིན་པའི་ཕྱིར། མ་གྲུབ་ན།
དེ་ཆོས་ཅན། དེར་ཐལ། བ་ལང་དཀར་པོ་ཞེས་པའི་ངག་དེ་དེ་
གསུམ་གྱི་གཞི་མཐུན་ཡིན་པས་རིགས་པ་མགོ་མཚུངས་ཡིན་པའི་ཕྱིར།
དེར་ཐལ། རེ་རེས་དོན་སྟོན་མི་ནུས་ཀྱང་ཕྱེད་དང་གཉིས་ཡིན་ཆད་
ཚོགས་ན་དོན་སྟོན་རུང་གི་སྐད་ཅིག་དུ་མ་ཅན་གྱི་སྒྲ་དེ་དང་ལྡན་པ་
ཡིན་པའི་ཕྱིར། ཁྱབ་སྟེ། དེ་ཡི་གེའི་མཚན་ཉིད་ལ་རྗེ་ཙོང་ཁ་པ་
ཆེན་པོས་མཛད་པའི་《 སྡེ་བདུན་དོན་གཉེར་ཡིད་ཀྱི་མུན་སེལ》ལས་
བཤད་པའི་ཕྱིར། གཞན་ཡང། དེ་ཆོས་ཅན། ཡི་གེ་མིན་ཏེ།
མིང་ཚིག་གང་རུང་གི་ངོ༌བོར་གྲུབ་ཟིན་པའི་ངག་ཡིན་པའི་ཕྱིར།
ཞེས་པའི་སྒྲུབ་བྱེད་དེ་ཡང་མི་འཐད་དེ། འབྲུག་སྒྲ་དང་སྤྲིན་སྒྲ་
འཇའ་ཚོན་སོགས་ཀྱི་མིང་སྟོན་པའི་ཡི་གེ་རེ་རེ་ནས་ཆོས་ཅན། ཡི་
གེ་མ་ཡིན་པར་ཐལ། མིང་ཚིག་གང་རུང་གི་ངོ་བོར་གྲུབ་ཟིན་པའི་
ངག་ཡིན་པའི་ཕྱིར། རྟགས་གྲུབ་སྟེ། ཆོས་ཅན་དེའི་ཕྱིར། རྩ་
- 290 ཡ



ཡི་གེའི་གོ་དོན་ལ་དཔྱད་པ།
བར་འདོད་ན། ཁྱོད་ཀྱིས་སྤྲིན་དང་། འབྲུག་སྒྲ་ཐོག་སེར་འཇའ་
ཚོན་གྱི་མིང་སྟོན་པའི་ཡི་གེ་རེ་རེ་ནས་ཡི་གེ་ཡིན་པར་བསྒྲུབས་ཟིན་
པའི་རིགས་འཕྲུལ་གངས་ཀྱི་སེང་གེའི་འགྱིང་བག་དང་བཅས་ཏེ་་་
འཁོར་གསུམ་གྱི་གད་རྒྱངས་སྒྲོག་བཞིན་མཆིས་པས་བརྗོད་བྱ་སྟོན་
ནུས་ཀྱི་གཡུ་རལ་ཡོད་མེད་སྨོས་མ་དགོས་སོ་ཞེས་པའི་དམ་བཅའ་དེ་
འདམ་ལ་བཏབ་པའི་ཕུར་བས་ངང་ཚུལ་ལས་མ་འདས་སོ། །
གཞན་ཡང། ཡི་གེ་ནི་བྱེ་མདོ་དག་གིས་ཕུང་བོ་ལྔ་ལས་ལྡན་
མིན་འདུ་བྱེད་དུ་འདོད་པར་བཤད་པ་ནི་བརྟག་པར་བྱ་བའི་གཞི་སྟེ།
ཉན་ཐོས་སྡེ་གཉིས་ལས་བྱེ་སྨྲའི་ལུགས་ལ་དེ་ལྟར་འདོད་ཀྱང་མདོ་སྡེ་
བའི་ལུགས་ལ་དེ་ལྟར་མི་འདོད་པའི་ཕྱིར་ཏེ། མདོ་སྡེ་བའི་ལུགས་
ཀྱི་གཞུང་ཆེན་རྣམ་འགྲེལ་ལས། ཡི་གེ་ཀུན་སློང་ཤེས་པ་ལས། །སྐྱེ་
ལ་ཤེས་པས་སྒྲ་སྐྱེའོ། ། ཞེས་དང་། མདོ་སྨད་ཀྱི་བཤད་པའི་ཤིང་
རྟ་པ་འཇམ་དབྱངས་བཞད་པའི་རྡོ་རྗེའི་གསུང་གི་《 རིགས་ལམ་་་
གསེར་གྱི་སྒོ་འབྱེད་》ལས། ཡི་གེ་ཡིན་ན་སྒྲ་ཡིན་པས་ཁྱབ་པར་ཐལ།
ཡི་གེ་ཡིན་ན་སྐད་ཡིན་པས་ཁྱབ་པའི་ཕྱིར། ཞེས་གསུངས་པ་ལྟར་
དང་། གཟུགས་ཤེས་ལྡན་མིན་འདུ་བྱེད་གསུམ་ཕན་ཚུན་འགལ་བ་
ཁོ་ནའོ། ། ཞེས་ པའི་དོན་གྱི་དབང་འདི་དག་ལ་ གཟིགས་ནས།
ངེས་དོན་གྱི་བཤེས་གཉེན་ཆེན་པོ་རྗེ་འཇིགས་མེད་རིགས་པའི་བློ་གྲོས་
མཆོག་གི་《 ཐོན་མིའི་ཞལ་ལུང》དུ། གཟུགས་དང་ལྡན་མིན་འདུ་
བྱེད་གཉིས་ཀྱི་གཞི་མཐུན་ཡོད་པར་ཐལ་ལོ། ། ཞེས་གསུངས་པའི་
ཕྱིར། །
291 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
ཡང་ཡི་གེ་ཡིན་ན་འདོད་རྒྱལ་དངོས་མིང་ཡིན་པས་མ་ཁྱབ་སྟེ།
ཡི་གེ་མཚོན་བྱེད་ཀྱི་རི་མོ་ལ་ཡང་ཡི་གེ་ཞེས་གྲགས་པ་གང་ཞིག དེ་
འདོད་རྒྱལ་དངོས་མིང་མ་ཡིན་པའི་ཕྱིར་ཏེ། དེ་འདོད་རྒྱལ་་་་་་
བཏགས་མིང་ཡིན་པའི་ཕྱིར། ཞེས་བཤད་པ་ལ་ཡང་དཔྱད་པར་བྱ་
བ་འདི་ཡོད་དེ། ཡི་གེ་མཚོན་བྱེད་ཀྱི་རི་མོ་ཆོས་ཅན། ཡི་གེ་ཡིན་
པར་ཐལ། ཡི་གེ་ཡིན་ན་འདོད་རྒྱལ་དངོས་མིང་ཡིན་པས་མ་ཁྱབ་
པའི་སྐྱོན་ཡིན་པའི་ཕྱིར། རྟགས་ཁས། འདོད་ན། དེ་ཆོས་
ཅན། རྣ་ཤེས་ཀྱི་མཉན་བྱ་ཡིན་པར་ཐལ། ཡི་གེ་ཡིན་པའི་ཕྱིར།
རྟགས་ཁས། ཁྱབ་སྟེ། མིང་ཚིག་ཡི་གེ་གསུམ་པོ་གང་རུང་ཡིན་ན་
སྒྲ་ཡིན་དགོས་པའི་ཕྱིར། འདོད་མི་ནུས་ཏེ། མིག་ཤེས་ཀྱི་བཟུང་
བྱ་ཡིན་པའི་ཕྱིར། །
གཞན་ཡང་། ཤེས་རབ་ཡིན་ན་ཤེས་པ་ཡིན་པས་མ་ཁྱབ་པར་
ཐལ། ཤེས་རབ་མིང་ཅན་གྱི་གང་ཟག་ཡོད་པའི་ཕྱིར། ཁྱབ་པ་
འགྲིག འཁོར་གསུམ།
ཡང་དེ་ཉིད་ལས། ཡི་གེ་ཡིན་ན་དབྱངས་གསལ་གང་རུང་
ཡིན་པས་མ་ཁྱབ་ཟེར་པ་བདེན་དུ་ཆུག་ཀྱང༌། འོན་ཀྱང་དེའི་སྐྱོན་
ལ་དབུ་ཁྱུད་དང་བར་ཚེག་ཤད་སོགས་བཞག་པ་ནི་ཡི་གེ་ལ་དངོས་
བཏགས་མ་ཕྱེ་བའི་སྨྲ་བ་ཡིན། འོ་ན་དེའི་སྐྱོན་ལ་ཅི་འཇོག་ཅེ་ན།
བ་ལང་དང་འབྲུག་སྒྲ་ཞེས་བརྗོད་པའི་ སྒྲ་ལྟ་བུ་དེ་ཡིན་པའི་ཕྱིར།
སྤྱིར་ ཡི་ གེ་ དང་ མིང་ཚིག་ཡི་གེ་ གསུམ་ དུ་ཕྱེ་བའི་ཡི་གེ་གཉིས་ལ།
ཁྱད་པར་མ་ཕྱེད་པའི་སྙིང་བཤད་དུ་སྣང་བ་ཡང་དུ་མ་མཐོང་ངོ༌། །
292 -



ཡི་གེའི་གོ་དོན་ལ་དཔྱད་པ།
ཡང་ དེ་ ཉིད་ ལས། དབུ་ ཤད་ བར་ ཚེག་ རྣམས་ ཆོས་ ཅན།
མིང་ཚིག་གཉིས་ཀྱི་རྩོམ་གཞིར་གྱུར་པའི་ སྐད་ཀྱི་གདངས་མིན་ཏེ།
སྒྲ་མ་ཡིན་པའི་ཕྱིར་ཏེ། གཟུགས་ཡིན་པའི་ཕྱིར། ཞེས་བཀོད་པ་
འདི་ལ་ཁ་དོག་དཀར་དམར་གྱི་རིགས་ལམ་པ་ཞིག་གིས་ཀྱང་བརྟགས་
ན་གད་མོ་འཆོར་པའི་གཏམ་སྟེ། དེའི་དངོས་ཁྱབ་མ་གྲུབ་པའི་ཕྱིར་
ཏེ། སྒྲ་གཟུགས་ཡིན་པའི་ཕྱིར། འདི་ལྟ་བུའི་འཁྲུལ་པ་རིགས་པ་
སྨྲ་བའི་མདུན་སར་དབྱུང་དུ་མི་རུང་བའི་གཏམ་དུ་སྣང་ངོ༌།་ །
ཡང་དུས་དེབ་འགའི་སྟེང་དུ་མིང་དང་ཚིག་གཉིས་ལ་མུ་བཞི་
གྲུབ་སྟེ། ཚིག་ཡིན་ལ་མིང་མ་ཡིན་པ་བཅོམ་ལྡན་འདས་དེ་བཞིན་
གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཞེས་
པའི་ཚིག་ཚོགས་བཞག་པ་ནི་འཐད་པར་མ་མཐོང་སྟེ། དེ་མིང་ཡིན་
པའི་ཕྱིར། དེར་ཐལ། དེ་མིང་ཡིན་པར་ལུང་གིས་གྲུབ་པ་གང་
ཞིག རིགས་པས་ལེགས་པར་གྲུབ་པའི་ཕྱིར། དང་པོ་གྲུབ་སྟེ།
སྨྲ་སྒོ་མཚོན་ཆ་ ལས། ཡི་གེ་དུ་མ་འདུས་པ་ལས་ མིང་འགྲུབ་ སྟེ།
ཡི་གེ་འདི་ཉིད་ཀྱང་མིང་མ་ཡིན། ཡི་གེ་ལས་གུད་ན་ཡང་མིང་མེད་
དེ། ཡི་གེ་འདུས་པའི་གནས་སྐབས་ལ་མིང་ཞེས་བྱའོ། །ཞེས་དང།
བསྡུས་གཞུང་ཚད་མ་དག་ལས་ཀྱང༌། གཞི་གྲུབ་ན་ཁྱོད་ཅེས་བརྗོད་
པའི་སྒྲ་མིང་ཡིན་པས་ཁྱབ་པའི་ཕྱིར་ཏེ། ཁྱོད་ཀྱི་མིང་ཡིན་པས་
ཁྱབ་པའི་ཕྱིར། ཞེས་སོ། །གཉིས་པ་གྲུབ་སྟེ། ཁྱོད་ཀྱིས་དེ་མིང་
མ་ཡིན་པར་བསྒྲུབ་པའི་སྒྲུབ་བྱེད་ཀྱི་རིགས་པ་ནི་བརྗོད་བྱའི་ཕྲེང་པ་
དེའི་ནང་གི་འདི་འདིའི་མིང་ཡིན་ཟེར་རྒྱུ་མེད་པའི་ཕྱིར་ན་རྟགས་མ་
293 ཡ



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
གྲུབ་ཀྱི་ལན་ཐེབས་ཏེ། བརྗོད་བྱའི་ཕྲེང་བ་དེའི་ནང་གི་དགྲ་བཅོམ་
པ་ཞེས་པ་མིང་ཡིན་པ་གང་ཞིག ཡང་དག་པར་རྫོགས་པའི་སངས་
རྒྱས་ཞེས་པའང་མིང་ཡིན་པའི་ཕྱིར། རྟགས་དང་པོ་གྲུབ་སྟེ། དེ་
ཁྱོད་ཀྱི་དངོས་ཀྱི་བརྗོད་བྱ་ཡིན་པའི་ཕྱིར། རྟགས་ཕྱི་མ་སླའོ། །དེ་
བཞིན་དུ་ཞིམ་མངར་ལྡན་པའི་ལི་ཤི་གཡུར་དུ་ཟ་བས་སྐྱེ་བོ་རྣམས་
འགྲམ་ཆུ་ལྡང་ཞིང་བུང་བའི་དགའ་སྟོན་འཕེལ་བར་འགྱུར་རོ་ཞེས་
བརྗོད་ པའི་ སྒྲ་ ཡང་ མིང་ ཡིན་ པ་ འདི་ དང་ མཚུངས་དཔེར་འགྲིག
གཞན་ཡང། ཁྱོད་ཀྱིས་ཡི་གེ་དང་མིང་གཉིས་འགལ་བ་མིན་ཏེ།
དེ་དག་ལ་མུ་བཞི་གྲུབ་པའི་ཕྱིར། མིང་ཡིན་ལ་ཡི་གེ་མ་ཡིན་པ་ཀྲུང་
ཧྭ་མི་དམངས་སྤྱི་མཐུན་རྒྱལ་ཁབ་ཅེས་བརྗོད་པའི་སྒྲ་བཞག་པ་བརྟག་
པར་བྱ་སྟེ། དེ་ཡི་གེ་མིན་པའི་སྒྲུབ་བྱེད་ལ་ཁྱོད་ཀྱིས་མིང་ཚིག་་
གཉིས་ཀྱི་རྩོམ་གཞིར་གྱུར་པའི་སྐད་ཀྱི་གདངས་མ་ཡིན་པའི་རྟགས་
ཀྱིས་སྒྲུབ་པ་ལ་ཁྱབ་པ་མ་བྱུང་སྟེ། དེའི་སྐྱོན་ལ་གསེར་བུམ་ཞེས་
བརྗོད་པའི་སྒྲ་འཕངས་ན་དམ་བཅའ་རྩ་བ་ནས་འཇིག་གོ །ཀྲུང་ཧྭ་
མི་ དམངས་ སྤྱི་ མཐུན་ རྒྱལ་ ཁབ་ ཅེས་ བརྗོད་ པའི་ སྒྲ་ མིང་ ཡིན་ ལ།
ཞིམ་ངད་ལྡན་པའི་ལི་ཤུ་གཡུར་དུ་ཟ་བའི་སྐྱེ་བོ་རྣམས་འགྲམ་ཆུ་ལྡང་
ཞིང་བུང་བའི་དགའ་སྟོན་འཕེལ་བར་འགྱུར་རོ་ཞེས་བརྗོད་པའི་སྒྲ་
མིང་མིན་པའི་ཁྱད་ཕྱེ་བ་འཐད་པར་མི་སེམས་ཏེ། དེ་གཉིས་རིགས་
པ་མཚུངས་པའི་ཕྱིར། ད་དུང་ཞིབ་མོའི་བློས་བརྟགས་ན་བློ་ལ་མི་
བདེ་བ་མང་དག་ཡོད་ཀྱང་རགས་ཙམ་བྲིས་པ་འདི་རང་མཉམ་ལ་
རིགས་པའི་རོལ་རྩེད་དུ་ཕུལ་བ་ལགས་ཀྱང་། རྨོངས་བཤད་མཆིས་
294



ཡི་གེའི་གོ་དོན་ལ་དཔྱད་པ།
སྲིད་པས་དཔྱོད་ལྡན་དག་གིས་དག་བཅོས་ལྷུག་པོར་སྩོལ་ཅིག
ཀོ་ལྟར་མི་གྱོང་རིགས་ལམ་མཉེན་མོ་འདིས། །
ཁོ་བོའི་བློ་དང་ན་མཉམ་གྲོགས་དག་ལ། །
གོ་བ་ཐན་ཐུན་ཙམ་ཞིག་སྟེར་སྙམ་ནས། ། །
ངོ་ཚ་རིང་དུ་བཏང་བའི་ངག་འདི་ཐལ། །
ཅོ་ཏོ་ལྕི་བའི་ཤ་ཚུགས་ཅན་གྱི་ངོར། །
ཆོ་ག་ཤིན་ཏུ་ཟབ་པ་དགོས་མེད་བཞིན། །
ཇོ་བོ་རྗེ་སོགས་གཏིང་ནས་དགྱེས་པའི་གཏམ། །
ཉོ་ཚོང་མཁན་གྱི་བླུན་པོ་སུ་ལ་མཁོ། །
དོ་ཀེར་བཞིན་དུ་དོན་ལྡན་བྱེད་འདོད་ན། །
ཐོ་ཅོ་སྤངས་ཏེ་དལ་བའི་རྟེན་འདི་ལ། །
དོ་ཤལ་ལྟ་བུའི་རྒྱུན་གྱི་ལེགས་བཤད་སྐྱེས། །
ནོ་བསམ་དང་བཅས་བཞག་ན་དེ་ལྷག་ཅི། །
པོ་ཏི་སྟོང་གི་དོན་གྱི་ལྟད་མོ་ལ། །
ཕོ་ཚོད་བྱེད་ན་ས་འཛིན་གྲངས་ཀྱི་གཞུང༌། །
བོ་དོང་ལྟ་བུའི་རིག་པས་རྒྱུད་ཕྱུག་ན། །
མོ་ཕྱུའི་ཚིག་ལ་རྟོན་པ་རྣམ་པར་སྤོངས། །
ཙོ་རའི་སེམས་དེ་སྙིང་ལ་ཉལ་བ་ནི། །
ཚོ་ཆེན་བོད་ཀྱི་གནས་ལྔའི་སྲོལ་ལུགས་ལ། །
ཛོ་ཀིའི་སྤྱོད་པར་ཀུན་ནས་རིངས་པ་ཡི། །
ག 295
-



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
ལོ་བརྒྱལ་བསྟེན་པ་དེ་ཚོ་ཡི་རེ་མུག །
ཞོ་དང་ཀུ་མུད་མདངས་ཀྱི་བསམ་པ་ཅན། །
ཟོ་མདོག་མངའ་ཐང་ཀུན་ལ་ཀུན་འབུལ་བའི། །
འོ་མའི་ཐིགས་པའི་རྩོམ་གྱི་སྤྲིངས་ཡིག་པ། །
ཡོ་ལང་བྲལ་ཁྱོད་དུས་ཀྱི་ཅོད་པན་ཉིད། །
རོ་འཛིན་དམར་པོ་བྱ་ཡིས་མ་མིད་གོང་། །
ལོ་རབས་འདི་ལ་མུ་ཏི་ཀྐ་ཞིག་སྐྲུན། །
ཤོ་དང་ཟོལ་བཅོས་ཁོ་ནས་ཚེ་ཕུད་ན། །
སོ་ལྡན་ཡ་རྐན་ཅན་གྱི་སྤུན་དུ་ངེས། །
ཧོ་ཡིག་བར་དུ་ཚིག་གི་མགོ་ཀུན་ལ། །
ཨོ་ཡིག་དབྱངས་ཀྱིས་སྤུད་པའི་རྩོམ་ཐུང་འདི། །
རོང་སྟོན་གྲུབ་པའི་བསྟི་གནས་ན་ལེནྡྲར། །
པོ་ཏི་རྒྱ་མཚོའི་ངོགས་ལ་འཇུག་སྐབས་སྤེལ། །
ཞེས་པ་འདི་ནི་རང་ལོ་ཉེར་བཞི་བ་ལ་རོང་པོ་དཔལ་གྱི་ན་ལེནྡྲ་ནས་
ཕར་ཕྱིན་སྦྱངས་པའི་བར་གསེང་དུ་གུས་སྤྲོ་བཅས་བྲིས་པ་ལགས། །
- 296 -



བོད་ཉེ་རབས་རྩོམ་རིག་གི་དབྱེ་མཚམས།
༄༅། ། བོད་ཉེ་རབས་རྩོམ་རིག་གི་དབྱེ་
མཚམས་ལ་ཅུང་ཟད་དཔྱད་པ།
དང་པོ། སྤྱིར་རྩོམ་རིག་ཅེས་པའི་ཐ་སྙད་ཀྱི་གྲུབ་སྟངས།
རྩོམ་རིག་ཅེས་པའི་ཐ་སྙད་འདིས་ནི་ད་ལྟ་དུས་རབས་འདིའི་
ཤེས་རིག་སྐྱེད་ཚལ་ཆེན་པོའི་ནང་དུ་གལ་ཆེའི་གོ་ས་བཟུང་ཡོད་པས།
སྤྱི་ཚོགས་འཚོ་བའི་ཁྲོད་དུའང་ལག་ལེན་རྒྱུན་སྤྱོད་མང་བོ་ཡོད་པ་
རེད། ཡིན་ཡང་། རིག་པའི་ན་ཚོད་ཀྱི་གང་བུ་ཁ་ཕྱེ་བ་མང་བོ་
ཞིག་གིས། ཐ་སྙད་འདི་རྒྱལ་ཁབ་གཞན་དང་མི་རིགས་གཞན་ཞིག་
གི་ཤེས་རིག་ལས་བོད་རང་སྐད་ལ་བསྒྱུར་པ་ཙམ་ཧ་ལམ་ཡིན་ཤས་ཆེ་
བའི་ལྟ་ཚུལ་ཞིག་ཆགས་ཡོད་པ་ཡིན། དོན་དངོས་ལ་གཏུགས་ཏེ་
དཔྱད་ན་ཐ་སྙད་དེ་བོད་ཤེས་རིག་གན་མཛོད་ནས་བྱུང་སྟེ་དགུང་ལོ་
བགྲེས་ པོའི་ སྐབས་ ལ་ སོན་ མེད་ པའི་ ཐ་སྙད་ གསར་ བ་ ཞིག་ རེད།
དེའི་སྐོར་བདག་གིས་ཆེད་དུ་སྔ་དེང་གི་ལྗགས་རྩོམ་འགར་ཞིབ་འཇུག་
བྱས་པའི་དོན་རྡོར། ཐ་སྙད་དེ་བགྲང་བྱ་བཅུ་ཕྲག་གསུམ་ལྷག་ལས་
ད་གཟོད་བརྒལ་ཡོད་ཚོད་མི་འདུག་ དེའི་སྒྲུབ་བྱེད་ཀྱི་ཁུངས་་་
གསལ་ཤོས་ནི་སཱ་ལའི་ལྗོངས་ལ་མིང་ཚིག་དག་ཡིག་གི་ཐོག་མར་གྱུར་
པའི་ཚིག་མཛོད་ཁྱད་པར་ཅན། དགེ་བཤེས་ཆོས་ཀྱི་གྲགས་པས་
བརྩམས་ པར་ གྲགས་ པའི《དག་ཡིག་དགེ་བཤེས་ཆོས་ གྲགས》སམ་
- 297 +



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
《བརྡ་དག་མིང་ཚིག་གསལ་བ》དེ་ཡིན། དེ་ལས་ཇི་ལྟར་ཤེས་ཤེ་ན།
འདི་ལྟར། རྩོམ་རིག་ཅེས་པའི་ཐ་སྙད་དེ་བོད་རིག་གཞུང་དུ་དེ་སྔ་
བཀོད་ཡོད་ཚེ། ཚིག་མཛོད་འདི་ཉིད་དུའང་འབྱུང་དགོས་ཚོད་
འདུག་ སྟེ། དེ་ལས་བོད་སྤྱི་སྤྱོད་ཀྱི་མིང་བརྡ་ རྒྱུན་བཀོལ་རྣམས་
གསལ་ཡོད་པའི་ཕྱིར། འོན་ཀྱང༌། ཐ་སྙད་དེ་དེའི་ནང་དུ་རྩ་བ་ནས་
མ་བྱུང་བས། དག་ཡིག་འདིའི་ཡར་སྔོན་དུ་ཐ་སྙད་དེ་མེད་པ་ཐག་
གིས་ཆོད། །
འོ་ན། ཚིག་མཛོད་ཆེ་མོ《དགེ་བཤེས་ཆོས་གྲགས》དེ་ནམ་
བྱུང་ཞེ་ན། སྤྱི་ལོ(1946)གི་རྗེས་སུ་བྱུང་བའི་བརྩམས་ཆོས་ཤིག་
ཡིན་ཞིང༌། དེའི་རྩོམ་པ་པོ་སུ་ཡིན་ལ། ལོ་ཙཱ་བ་དགེ་འདུན་ཆོས་
འཕེལ་ གྱིས་བརྩམས་ཟེར་བ་དང༌། སོག་པོ་ཆོས་གྲགས་ཀྱིས་་་་་
བརྩམས་ཟེར་བའི་བཤད་ཚུལ་མི་འདྲ་ཡང་། དྲན་དབང་དགེ་ཆོས་
ལགས་དབུ་ཞབས་ཀྱི་སྙན་རྩོམ་ཉམས་འགྱུར་དང་བརྗོད་བྱ་ལ་་་་་་
བརྟགས་ན་དེ་དག་རྩོམ་མཁན་དུ་ཡིན་ ཤས་ཆེ་མོད། དག་ཡིག་
བྱིངས་རྩོམ་མཁན་མིན་པར་གསལ་ཏེ། དེ་ན་མིང་ཚིག་འགའི་་་
བཤད་པ་འཆུགས་པར་སྣང་བའི་ཕྱིར། དཔེར་ན། སྙིང་རྗེའི་
དོན་བདེ་བ་ལྡན་འདོད་ལ་བཀྲལ་ཡོད་པའི་ཕྱིར། ཁྱབ་སྟེ། དེའི་
དོན་ སྡུག་བསྔལ་བྲལ་འདོད་ཀྱི་ རྣམ་ པ་ ཅན་ ཞིག་ ཡིན་ པའི་ ཕྱིར།
དེས་ན་ཧོར་ཁང་བསོད་ནམས་དཔལ་འབར་ལགས་ཀྱིས་བཤད་པ་
ལྟར་སོག་པོ་ཆོས་གྲགས་ཀྱིས་བརྩམས་པ་ཡིན་སྙམ་སྟེ་ཞར་ལ་འོངས་
པའི་གཏམ་མོ། །
- 298 -



བོད་ཉེ་རབས་རྩོམ་རིག་གི་དབྱེ་མཚམས།
ཚིག་མཛོད་རྒྱས་ཤོས་དེ་ན་ཡང་མེད་ན་ཐ་སྙད་དེ་གང་དུ་ཡོད་
པ་ཡིན་ཞེ་ན། སྤྱི་ལོ (1959) ལ་རྩོམ་སྒྲིག་བྱས་ཏེ་མི་རིགས་དཔེ་
སྐྲུན་ཁང་གིས་པར་དུ་བསྐྲུན་པའི《རྒྱ་བོད་ཤན་སྦྱར་གྱི་ཚིག་མཛོད》
དེར “>”ཞེས་པ“ རྩོམ་རིག” ཏུ་དངོས་སུ་བསྒྱུར་གནང་
མཛད་པ་ནི་ཕལ་ཆེར་ཐ་སྙད་དེ་སྤྱི་ཁྱབ་ཏུ་བཀོལ་བའི་ཐོག་མ་དེ་ནས་
རེད་སྙམ་ཞིང་། དེ་ནས་ལོ་བཅུ་དྲུག་འདས་པའི་སྤྱི་ལོ (1975）
ལོར་མི་རིགས་དཔེ་སྐྲུན་ཁང་ནས་པར་བསྐྲུན་བྱས་པའི《རྒྱ་བོད་ཤན་
སྦྱར་གྱི་ཚིག་མཛོད》ཅེས་པ་ལས་ཀྱང་རྩོམ་རིག་ཏུ་དངོས་སུ་བསྒྱུར་
ཡོད་པ་ཡིན། འདི་གཉིས་ཀྱི་བར་ལ་ལོ་གྲངས་བཅུ་དྲུག་ཙམ་སོང་
ཡོད།
དེས་ན། བོད་དུ་དར་བའི་ཐ་སྙད“རྩོམ་རིག”ཅེས་པ་དེ་རྒྱ་
ཡིག* # ” ཞེས་པ་དོན་བསྒྱུར་བྱས་ཡོད་པ་ཡིན་ན། རྒྱའི་ཡི་
གེར་ཐ་སྙད་དེ་འདི་ལྟར་བཀོལ་ཡོད་དེ། སྤྱི་ལོ་ ( 1961 ) ལོར་
མཁས་ པ་ཚིས་དབྱེ་ཞེས་པས་རྩོམ་སྒྲིག་མཛད་པའི《རྩོམ་རིག་སྤྱི་་་
འཇུག་རིགས་པ》སྟེ“ * = 1> ” ཞེས་ པའི་སྤྱི་འགྲོས་ལ་་་་་
གཞིགས་ཚེ། རང་ཅག་གི་སེམས་ལ་ཤར་ཐུབ་པ་ནི། རྩོམ་རིག་
ཅེས་པའི་ཐ་སྙད་དེ་དང་གོ་དོན་གཅིག་མཚུངས་སུ་གྱུར་པ“ རྩོམ”
དང་“ རྩོམ་གཞུང”“རྩོམ་པའི་རྣམ་བཞག”རྣམས་ངོ་བོ་གཅིག་ལ་
ལྡོག་པ་ཐ་དད་ཡིན་པ་འདི་རེད། ཇི་སྟེ་ན། རྩོམ་ཞེས་པའི་དོན་
ནི་བྱས་དང་བྱེད་ སོགས་ ཀྱི་ད་ ལྟ་ བའི་ཡི་གེ “ བྱ” ཞེས་ པ་ དང་།
དོན་མཐུན་སྟེ། སྔོན་གྱི་ཡིག་རྙིང་དུ། མ་བརྩམས་པ་ཉིད་མཆོག་
- 299 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
ཡིན་གྱི། ། བརྩམས་ནས་ལྡོག་པར་མི་བྱའོ། ། ཞེས་པ་ལས་ཤེས་སླ།
དེ་ལས་ཀྱང་ཁ་སྐད་ལ། བྱ་བ་དེའི་མགོ་རྩོམ་ཟེར་བ་མགོ་བཟུང་བ་
དང་སྒྲུབ་པའི་དོན་དུ་བརྡ་སྤྲོད་དགོས་མི་འདུག་ཆེས་གསལ། སྔོན་
བྱོན་མཁས་པའི་ལྗགས་རྩོམ་གྱི་ནང་དུ་མང་ཐོས་ཆེ་གེ་མོས་སྦྱར་ཞེས་
དང་། བགྱིས་ཞེས་མང་དུ་མཐོང་བ་ལས་ཀྱང་གོ་བ་ཞིག་སྟེར་སྙམ། །
འོ་ན་རྩོམ་ཞེས་པའི་དོན་ནི་འགུལ་སྐྱོད་ཀྱི་བྱ་བ་ཞིག་ལ་སྒྲ་ཟོར་
ཡངས་པའི་དབང་དུ་འཇུག་ན། “ རིག”ཅེས་པ་ནི། གསོ་བ་
རིག་པ་ཞེས་པའི་རིག་པ་དེ་དེ་སྟོན་པའི་གཞུང་ལ་གོ་བ་ལྟར་གོང་གི་
དེའང་། རྩོམ་དེ་སྟོན་པའི་གཞུང་ལ་གོ་ཐུབ་པ་རྗེས་སུ་དཔོག་གོ །
དེང་སང་འགའ་ཞིག རྩོམ་དང་བརྩམས་ཞེས་པའི་གོ་བ་མ་ལོན་
པར་དེའི་རྗེས་ཀྱི་རིག་ཅེས་པའང༌། བེམ་ཤེས་ལྡན་མིན་འདུ་བྱེད་
ཀྱི་ནང་གསེས་ཤེས་པ་དང་དོན་གཅིག་ཟེར་བ་ནི་ཆེས་ཆེར་འཁྱམས་
པར་གསལ། དོན་གནད་འདི་མ་གཟིགས་པས། ཧ་ཅང་དགོད་
བྲོ་བའི་བཤད་ཚུལ་འདི་འདྲ་ཞིག་ཀྱང་བྱུང་མྱོང་སྟེ། ཞི་བ་ལྷའི《
སྤྱོད་འཇུག》ཁ་ཏོན་བྱ་ཚེ། དེའི་ནང་གི བདག་གིས་བྱང་ཆུབ་
སྤྱོད་པ་ལ། ། འཇུག་པ་རྣམ་པར་བརྩམས་པ་ཡི། ། ཞེས་པ་འདོན་
པ་པོ་རང་གིས་མ་བརྩམས་པས། ། འཇུག་པ་རྣམ་པར་བྱས་པ་ཡི།
ཞེས་བསྒྱུར་དགོས་པའི་ངག་རྒྱུན་འཆལ་འཆོལ་ཉེ་དུས་ཀྱི་སྐྱེ་བོ་ཁ་
ཅིག་ད་དུང་ཕྱག་བཞེས་མ་ཉམས་པར་འདོན་པ་མངོན་སུམ་དུ་སྣང་
བ་ཡང་ཐ་སྙད་དེའི་གོ་དོན་བློས་མ་འཆུན་པ་ཁོ་ནར་ཟད། །
མདོར་ན། སྤྱི་ཚོགས་འཚོ་བའི་ཁྲོད་ཀྱི་འགུལ་སྐྱོད་བྱ་དངོས་
ཡས་ 300 མཁས་པ་



བོད་ཉེ་རབས་རྩོམ་རིག་གི་དབྱེ་མཚམས།
ཅི་རིགས་བརྗོད་བྱར་བྱས་ནས་བརྩམས་པའི་གཞུང་ལུགས་ཤིག་ལས
རྩོམ་རིག” ཅེས་བརྗོད་ཆོག་པར་འདོད་དོ། ། རྩོམ་རིག་ཅེས་པའི་
དོན་དེ་ལྟར་འགྲེལ་ན། བོད་རང་ལ་རྩོམ་རིག་གི་གཞུང་དངོས་སུ་
ཡོད་དམ་མེད་ཅེ་ན། དོན་འདི་ནི་ཐུགས་བསམ་བཞེས་རིན་ཡོད་པ་
ཞིག་ཡིན་སྙམ། བོད་ཀྱི་པཎྜིཏའི་ ཐོག་མ་ས་སྐྱ་ཀུན་དགའ་རྒྱལ་
མཚན་གྱིས། དུས་རབས་བཅུ་གསུམ་པར་བརྩམས་པའི་འཆད་་་
རྩོད་རྩོམ་གསུམ་གྱི་རྣམ་བཞག་གསལ་བར་སྟོན་པའི་ལེགས་བཤད《
མཁས་པ་འཇུག་པའི་སྒོ》བརྩམས་པ་ནས་དངོས་སུ་བྱུང་ཡོད་པ་ར་
སྤྲོད་ཐུབ་པ་ཡིན། དེས་ན་ལོ་བརྒྱ་ཕྲག་བདུན་ལྷག་གི་ཡར་སྔོན་
ནས་རང་ཅག་བོད་ལ་རྩོམ་རིག་གི་གཞུང་བྱུང་ཡོད་པ་ཤེས་གསལ་མ་
བྱུང་བར་བོད་ལ་རྩོམ་རིག་གི་གཞུང་དངོས་སུ་མི་སྣང་བར་སྨྲ་བ་ནི་
རང་གི་རིག་གནས་ལ་མཐོང་ཆུང་བྱས་དྲགས་པའི་སྐྱོན་དུ་ཟད་དོ། །
དེ་ལས་ཀྱང་ཆེས་གསལ་བ་ནི་དུས་རབས་བཅུ་དགུའི་ནང་ཨ་
ལག་ཤ་ངག་དབང་བསྟན་དར་གྱིས་བརྩམས་པའི《 རྩོམ་པའི་རྣམ་
བཞག》ཅེས་པ་རྩོམ་རིག་གི་ཐ་སྙད་ཀྱི་ཟུར་ཁ་ཡང་བཏོན་གནང་
འདུག་པའི་བསྟན་བཅོས་ཡིན་ནོ། ། དོན་གྱི་དབང་འདིས། རྩོམ་
རིག་ཅེས་པ་སྤྱི་དང་བྱེ་བྲག་གི་ཐ་སྙད་དང་། རྟེན་དང་བརྟེན་པའི་
ཐ་སྙད། རྒྱུ་དང་འབྲས་བུའི་དབང་གིས་ཐ་སྙད་འདི་རིམ་བཞིན་
བཀོལ་སྤྱོད་བྱས་པ་བརྒྱུད་ནས་ད་ལྟ་ཉི་ཚེ་བ་འགའ་ཞིག་གི་ཐ་སྙད་དུ་
གྱུར་ཡོད་པ་འདིས་རྩོམ་རིག་གི་འཕེལ་རིམ་ལ་འགྱུར་ལྡོག་བྱུང་བ་
ཤེས། གོང་གསལ་གྱི་ཚུལ་དེ་དང་མཐུན་པར་ངོས་འཛིན་ཉེ་དུས་
– 301 --



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
རྩོམ་སྒྱུར་བྱས་པའི《བོད་རྒྱ་ཚིག་མཛོད་ཆེན་མོ》ལས་ཀྱང་ཆ་ཐམས་
ཅད་ལ་བསམ་བློས་ཁྱབ་པར་བྱས་ནས། ཟློས་གར་སོགས་བརྩམ་བྱ་
གང་ཡིན་པ་ཐམས་ཅད་ལ་འཇུག་པའི་རིག་པའི་གནས་ཞེས་གསལ་ཁ་
བཏོད་ཡོད་པ་ནི་ལེགས་བཤད་དུ་སྣང་།
“རྩོམ་རིག” ཐ་སྙད་འདི་ཐོག་མར་རྒྱ་ནག་གི་མཁས་པ་ཁུང་
ཙིའི་《སྐད་བརྟག》《iཊྚ 》ནང་དུ་བྱུང་ཡོད་ལ། སྐབས་དེར་སྒྲ་
ཡངས་འཇུག་གི་ཁྱད་ཆོས་ཏེ། རིག་གནས་སྤྱི་ཙམ་ལ་གོ་ཞིང་དུས་
རབས་ལྔ་བའི་དུས་སྐབས་ནས་བཟུང་སྒྲ་ཡངས་འཇུག་གི་ཁྱད་ཆོས་དེ་
ལས་སྒྱུ་རྩལ་གྱི་ཁྱད་ཆོས་ཡོད་པའི་སྒྲ་དོག་འཇུག་གི་རྣམ་པར་ངོས་
འཛིན་ཅིང་། ནུབ་ཕྱོགས་སུ་“རྩོམ་རིག” (literatre)ཅེས་པའི་
ཐ་སྙད་འདི་དུས་རབས་བཅུ་བཞི་བའི་ནང་དུ་ལ་ཏིན་ཡི་གེ་(litter-
atre)ཞེས་པ་འདིའི་ནང་ནས་རིམ་བཞིན་བྱུང་ཡོད། སྐབས་དེར་
སྒྲ་ཡངས་འཇུག་གི་དབང་སྟེ། རིག་གནས་སྤྱི་ཙམ་ལ་གོ་བ་ཡིན་ལ།
དུས་རབས་བཅོ་བརྒྱད་པ་ནས་བཟུང་རིམ་བཞིན་སྒྲ་ཡངས་འཇུག་གི་
དོན་དེ་ལས་སྒྱུ་རྩལ་གྱི་ཁྱད་ཆོས་ཡོད་པའི་སྒྲ་དོག་འཇུག་གི་རྣམ་པར་
ངོས་འཛིན་ཏོ། །
དེང་སང་རྩོམ་རིག་ཅེས་པ། ཟློས་གར། སྙན་ངག སྒྲུང་
གཏམ། ལྷུག་རྩོམ་བཞིའི་གཞུང་ཞིག་ལ་ངོས་འཛིན་རླུང་ལྟར་་་་
གྲགས་པ་ནི་ལས་དང་པོ་བའི་སྨྲ་བ་རང་དུ་གསལ་ཏེ། གོང་དུ་ཡང་
ཡང་ཞིབ་བཤད་བྱས་ཡོད་པ་དང་། དེ་ཡང་རྒྱུའི་ཡི་གེ་ལ་མཐའ་
གཅིག་དུ་བརྟེན་པས་ཉེས་པ་ཡིན་ཞིང་། བོད་རང་གི་ཐུན་མོང་མ་
– 302 -



བོད་ཉེ་རབས་རྩོམ་རིག་གི་དབྱེ་མཚམས།
ཡིན་ པའི་ རིག་ གཞུང་ ལ་ མ་ འདྲིས་ པའི་ རྟགས་ ཁོ་ ནར་ འཁུམས།
རྩོམ་རིག་ཅེས་པ་ནི་སྒྲ་ཡངས་པའི་དབང་དུ་བྱས་ན་གོང་ལྟར་དང༌།
དོག་པའི་དབང་དུ་བྱས་ན་རྩོམ་པའི་རྣམ་བཞག་ལ་གོ་དགོས་སྙམ།
གོ་སླ་བར་འགྲེལ་ན་རྩོམ་བྱེད་དང་རྩོམ་ཚུལ་གྱི་ཤེས་རིག་ལ་ཟེར།
ཤེས་རིག་གི་ཡ་གྱལ་སྙན་ངག་དང་སྙན་ངག་གི་གཞུང་གཉིས་ལ་མུ་
བཞི་ཡོད་པ་ནང་བཞིན། སྙན་ངག་དང་རྩོམ་རིག (གཞུང)གཉིས་
ལའང་མུ་བཞི་བཞག་ཆོག དང་པོ་སྙན་ངག་ཡིན་ལ་རྩོམ་རིག་མ་
ཡིན་པ་ཕོ་ཉ་གཞོན་ནུ་དོན་གྲུབ་ལྟ་བུ། གཉིས་པ་རྩོམ་རིག་ཡིན་ལ་
སྙན་ངག་མ་ཡིན་པ་མེ་ལོང་མ་ལྟ་བུ། གསུམ་པ་དེ་གཉིས་ཀ་ཡིན་པ་
ས་པཎ་གྱི་མཁས་འཇུག་ལྟ་བུ། བཞི་བ་དེ་གཉིས་ཀའི་གཅིག་ཀྱང་
མ་ཡིན་པ་ཚད་མའི་གཞུང་ལྟ་བུའོ། ། མུ་བཞིས་དེ་ལྟར་དབྱེ་བ་འདི་
རྩོམ་རིག་གི་སྒྲ་དོག་པའི་གོ་བ་ལྟར་ཡིན།
ལར་གོ་བ་ཡངས་བའི་དབང་དུ་བྱས་ན་ཤེས་རིག་གང་ཞིག་
ཡིན་ཀྱང་སྙུག་ཐོགས་པའི་སྨྱུ་གུ་སྐྱོད་བྱེད་དུ་བརྒྱུད་ནས་འགྲོ་བར་
ངེས་པས། དེང་དུས་ཐ་སྙད་དེ་རྩོམ་བྱེད་ཀྱི་རིག་པའམ་གཞུང་
དངོས་ཤིག་ལ་ལག་ལེན་བྱེད་པ་ཁོ་ནར་སྣང་། རྩོམ་རིག་ཅེས་པའི་
ཐ་སྙད་སྒྲ་ཡངས་དོག་གི་དབང་གིས་འཇུག་ཡུལ་མང་དུ་གྱུར་པ་ནི་
རྒྱུན་ལྡན་གྱི་སྣང་ཚུལ་ཞིག་སྟེ། དཔེར་ན། གནའ་བོའི་ཞི་ལཱ་རྒྱལ་
ཁབ་དུ་སྙན་ངག་ཅེས་པའི་ཐ་སྙད་དེ་སྒྲ་ཡངས་དོག་ཅི་རིགས་ཀྱིས་
རྩོམ་སྤྱི་ལ་འཇུག་པ་དང་། རྒྱའི་ལྷུག་རྩོམ“ོ ”ཡང་སྒྲ་ཡངས་
འཇུག་གིས་ཚིགས་སུ་བཅད་པ་མ་ཡིན་པའི་རྩོམ་རིག་སྤྱི་ལ་གོ་ཆོག་པ་
- 303 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
ལྟར་འདིར་ཡང་དེ་དང་མཚུངས་པ་ལགས་སོ། །
གཉིས་པ།
རྩོམ་རིག་གི་འཕེལ་རིམ་དབྱེ་སྟངས།
༡. གཞན་གྱི་བཞེད་ཚུལ།
རྩོམ་རིག་འཕེལ་བའི་ལོ་རྒྱུས་ལ་བསམ་གཞིག་བྱས་ནས་འབྱུང་
འགྱུར་རྩོམ་རིག་གི་མདུན་ལམ་འཚོལ་བ་ནི་ངེད་ཅག་ཚོའི་ལས་འགན་
ཉག་གཅིག་ཡིན། རྩོམ་རིག་གི་འཕེལ་རིམ་དབྱེ་མཚམས་ལ་ད་ལྟའི་
བར་ཞིབ་འཇུག་པ་རྣམས་ཀྱིས་གཅིག་མཐུན་གྱི་སྡོམ་ཚིག་ཅིག་བྱུང་
མེད་པ་མ་ཟད་བཞེད་སྒོ་མི་འདྲ་བ་རྟ་མོག་མོག་གི་སྦུ་དང༌། ཟ་འོག་
གི་རི་མོ་ལྟར་དུ་གྱུར་ཡོད། དེ་ཡང་རྒྱུ་མཚན་གཉིས་ཀྱི་སྒོ་ནས་བྱུང་
བ་རེད། ལོ་རྒྱུས་ཀྱི་དུས་སྐབས་དང་ཆབ་སྲིད་ཀྱི་འཕོ་འགྱུར་གཙོ་
བོར་བཟུང་ནས་དབྱེ་བ་དང་། རྩོམ་གཤིས་ཀྱི་འགྱུར་ལྡོག་གཞི་བྱས་
ནས་དབྱེ་པ་འདི་གཉིས་ཀྱི་ནང་ལ་འདུ། འདིར་དེའི་སྐོར་གྱི་བཞེད་
སྲོལ་ མི་མཐུན་པ་མཐའ་དག་འགོད་པར་རྔོ་མི་ཐོགས་ཤིང་དགོས་
པའང་ཆུང་ལ་སྔ་ཕྱི་བར་གསུམ་ལས་བར་དར་རམ་ཉེ་རབས་རྩོམ་
རིག་གི་དབྱེ་མཚམས་འདི་གནད་ཆེ་ཞིང་སྤྱི་ཚོགས་ ཐོག་དོ་སྣང་ཆེ་
ཙམ་ཡོད་པས། དེའི་སྐོར་ཕྲན་གྱི་རྨོངས་བློ་དང་ཆུ་བུར་མིག་གི་
ཁ་བ་ 304
-



བོད་ཉེ་རབས་རྩོམ་རིག་གི་དབྱེ་མཚམས།
བསོད་ནམས་ཀྱིས་མཇལ་བ་དྲུག་ཙམ་འགོད་ན་འདི་ལྟར།
1 . སྐུ་ཞབས་རང་གྲོལ་གྱི་དབྱེ་སྟངས་ནི་། བོད་རྗེ་གླང་དར་
མས་སངས་རྒྱས་ཀྱི་བསྟན་པ་བསྣུབས་ཏེ་རྒྱལ་ཁམས་སིལ་བུར་འཐོར་
བ་ནས་གངས་ཅན་མཁས་པའི་དབང་བོ་ཙོང་ཁ་བ་བློ་བཟང་གྲགས་
པའི་བར་གྱི་དུས་སྐབས་སྤྱི་ལོ843—1419 བར་ལ་དབྱེ་ཡོད་པ་རེད།
2. སྐུ་ཞབས་ཏིག་ཏའི་བཞེད་ཚུལ་ནི། བོད་ཁམས་སིལ་
བུར་འཐོར་བའི་དུས་ནས《 སྙན་ངག་མེ་ལོང་》དར་མགོ་བརྩམས་
པའི་བར་ཏེ་བོད་རྒྱལ་འུ་དུམ་བཙན་ནས་འགྲོ་མགོན་འཕགས་པའི་
བར་སྤྱི་ལོ846—1277 ལ་དབྱེ་འདུག།
3 . སྐུ་ཞབས་པ་སངས་ཀྱི་བཞེད་ཚུལ་ནི། བོད་ཀྱི་དེང་་་
རབས་རྩོམ་རིག་གི་དབྱེ་མཚམས་བོད་རྒྱལ་ཁྲི་རལ་བ་ཅན་གྱི་དུས་
ནས་ བོད་ ཞི་ བའི་ བཅིངས་ འགྲོལ་ ཐོབ་ པའི་ ཡར་ སྔོན་ བར་ སྤྱི་ལོ
841=1951 ལ་ངོས་བཟུང་ཡོད།
4. སྐུ་ཞབས་ཆབ་འགག་གི་བཞེད་ཚུལ་ནི། 《 སྙན་ངག་མེ་
ལོང་མ》བོད་ལ་བསྒྱུར་བ་ནས་རབ་བྱུང་བཅུ་དྲུག་པའི་ནང་དུ་མཁས་
ཆེན་ གྱི་ རྒྱལ་ ཐབས་ ཟིན་ པ་ དཔྱི་ ས་ བློ་ གྲོས་ རྒྱ་ མཚོའི་ བར་ སྤྱི་ལོ་
1277-1900 ཡས་མས་ཕལ་ཆེར་ལོ་གྲངས་བརྒྱད་བརྒྱ་ཡས་མས་
སོང་བའི་བར་ལ་དབྱེ་ཡོད།
5 . སྐུ་ཞབས་ཆོས་གྲགས་ཀྱི་བཞེད་ཚུལ་ནི། འགྲོ་མགོན་
འཕགས་པ་བློ་གྲོས་རྒྱལ་མཚན་གྱི་སྐབས་ཤོང་སྟོན་ལོ་ཙཱ་བ་རྡོ་རྗེ་རྒྱལ་
མཚན་གྱིས་སྤྱི་ལོ1277 ལོར《སྙན་ངག་མེ་ལོང》མ་བོད་དུ་བསྒྱུར་བ་
=
305 གས་



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས། །
ནས་སྤྱི་ལོ་1951 ལོར་བོད་ཞི་བས་བཅིངས་འགྲོལ་བཏང་བའི་བར་
གྱི་དུས་སྐབས་དེ་ནི་བོད་ཀྱི་ཉེ་རབས་སམ་བར་དར་རྩོམ་རིག་གི་དུས་
མཚམས་ཡིན་པར་ངོས་འཛིན་བྱས་ཡོད།
6. སྐུ་ཞབས་རྒྱ་གྲོལ་གྱི་བཞེད་ཚུལ་ནི། སྙན་ངག་བར་དར་
ནི་བསྟན་པ་ཕྱི་དར་ནས་རིག་གནས་གསར་བརྗེའི་བར་སྤྱི་ལོ918–
1966 ལ་དབྱེ་ཡོད་པ་རེད། །
༢. བཞེད་པ་དེ་དག་ལ་ཅུང་ཟད་དཔྱད་པ།
1. སྐུ་ཞབས་རང་གྲོལ་ལགས་ཀྱིས་བོད་རྒྱལ་རབས་ཞེ་གཉིས་
པ་གླང་དར་མ་འུ་དུམ་བཙན་སྤྱི་ལོ843 ནས་བོད་ཀྱི་མཁས་པའི་
གཙུག་རྒྱུན་རྗེ་ཙོང་ཁ་པ་སྤྱི་ལོ1419 སྐུ་མྱ་ངན་ལས་འདས་པའི་བར་
ལ་ངོས་བཟུང་བ་ནི། སྤྱིར་རྗེ་བློ་བཟང་གྲགས་པས་རྨད་བྱུང་རྩོམ་
རིག《 བསྟོད་ཆེན་བཞི》སོགས་སྙན་ངག་དང༌། 《 རྟག་ངུའི་རྟོགས་
བརྗོད》《 གྲགས་པ་བྱང་ཆུབ་ཀྱི་རྣམ་ཐར》《དབྱངས་ ཅན་མའི་
བསྟོད་པ་ཆུ་འཛིན་དཀར་བོ》བརྩམས་ནས་སྙན་ངག་གམ་རྩོམ་རིག་
ལ་ ཕྱག་ རྗེས་ ཟླ་མེད་བཞག་ པ་ སུ་ ལའང་བསྙོན་དུ་ མ་ མཆིས་མོད།
འོན་ཀྱང་རྩོམ་རིག་གི་དུས་རབས་དབྱེ་མཚམས་ཕྱེད་པའི་རྩོམ་རིག་
གཞུང་ལུགས་མངོན་གསལ་ཅན་ཆེད་དུ་བརྩམས་པ་མི་སྣང་ཞིང་།
དེ་དུས་སྔ་ཕྱིར་བོད་རྩོམ་རིག་གི་རང་བཞིན་ལ་ཁྱད་དུ་འཕགས་པའི་
འཕོ་འགྱུར་བྱུང་མེད་པ་སྐབས་སྔ་ཕྱིའི་བསྟན་བཅོས་དག་ལ་མཇལ་ན་
གསལ་བས་དེ་ལྟར་དབྱེ་བའང་རྩོམ་རིག་འཕེལ་རིམ་གྱི་དབྱེ་མཚམས་
པ་ལས་
306
ཡང་མ་འདས་པ་



བོད་ཉེ་རབས་རྩོམ་རིག་གི་དབྱེ་མཚམས།
ལ་བཞག་ན་འཐད་ལྡན་དུ་འགྱུར་དཀའ་བར་སེམས་སོ། ། དེ་ནི་སྐུ་
ཞབས་རང་གྲོལ་རང་ཉིད་རྗེ་ཙོང་ཁ་བའི་ལེགས་བཤད་ཀྱིས་ཐུགས་
འཕྲོག་པའི་རྣམ་ཐར་མངོན་པའི་རྟགས་ཡང་དག་ཅིག་རེད་སྙམ་པ་
ཤར། །
2. སྐུ་ཞབས་ཏིག་ཏ་མཆོག་གིས་བོད་རྒྱལ་གླང་དར་མ་ནས་
《 སྙན་ངག་མེ་ལོང》མ་བསྒྱུར་བའི་འགྲོ་མགོན་ཆོས་རྒྱལ་འཕགས་པའི་
བར་ལ་ཉེ་རབས་རྩོམ་རིག་གི་དབྱེ་མཚམས་ལ་བཞག་གནང་མཛད་པ་
ནི་ཡིད་དང་བའི་གནས་སུ་མཐོང་མོད། ཡིན་ནའང་། རེ་ཞིག་
དཔྱད་དེ། གོང་གི་རང་གྲོལ་དང་ཁྱེད་གཉིས་ཀྱིས་དེང་རབས་རྩོམ་
རིག་གི་ཡ་མཐའ་ལ་བོད་སིལ་བུར་འཐོར་བ་ནས་བཞག་པ་ནི། ཕྱི་
རྒྱལ་བ་དང་། རྒྱ་ནག་གི་མཁས་པ་འགའ་ཞིག་གིས་ཆབ་སྲིད་ཀྱི་
འཕོ་ འགྱུར་ གྱིས་ རྩོམ་ རིག་ གི་འཕེལ་ རིམ་ དབྱེ་ བ་ ལྟར་ བཞག་ན།
བོད་རྒྱལ་གླང་དར་སྐབས་བཞག་པའང་དེ་ མཐུན་ལྟར་འོས་ཀྱང་།
དེ་ནི་མི་རིགས་རང་གི་ཁྱད་ཆོས་དང་མི་ལྡན་པར་མ་ཟད། སྐབས་
དེར་མཚོན་ན་རྩོམ་རིག་གི་གཞུང་ལུགས་དང་། སྒྱུ་རྩལ་རང་བཞིན་
སོགས་གང་ཅིར་དུས་རབས་ཀྱི་མཚམས་འབྱེད་བྱེད་ཀྱི་བརྩམས་ཆོས་
ཤིག་བྱུང་མེད། །
དེའི་རྒྱུ་མཚན་གྱིས་གླང་དར་གྱི་སྲིད་དབང་འཛིན་སྐབས་བོད་
ཀྱི་ཤེས་རིག་བྱིངས་ཐན་སྐྱོན་ཐེབས་པའི་མྱུ་གུ་ལྟར་འགྱུར་བཞིན་ཡོད་
ན་བོད་ཀྱི་རྩོམ་རིག་མཚམས་འབྱེད་བྱེད་ཀྱི་གཞི་མ་ཡེ་ནས་མ་གྲུབ་
ཅིང་། བསྟན་པ་ཕྱི་དར་གྱི་མགོ་ཚུགས་ནས་བཟུང་། མར་མི་
- 307 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
དྭགས་གསུམ། ལོ་ཆེན་རིན་བཟང་སོགས་ཀྱིས་ཀྱང་བཅད་ལྷུག་
སྤེལ་མའི་རྩོམ་ལུས་ཅན་གྱི་སྒྱུ་རྩལ་རྩོམ་ཡིག་ཤིན་ཏུ་མང་པོ་སྤེལ་ཡང་
རྩོམ་རིག་གི་རྣམ་པ་ལ་འབུར་དུ་ཐོན་པའི་ཁྱད་ཆོས་མ་བྱུང༌། དེས་
ན་དེང་རབས་རྩོམ་རིག་གི་ཡ་མཐའ་གཅོད་ཚུལ་དེ་འཐད་པ་མིན་ནོ།
།མ་མཐའི་མཚམས་ལའང་དཔྱད་དེ། འོ་ན། ཁྱེད་ལྟར་ན།《 སྙན་
ངག་མེ་ལོང་མ》དར་པ་ནས་དེང་རབས་རྩོམ་རིག་ཏུ་འཇོག་དགོས་ལ།
དེ་ལྟར་ན་དེང་རབས་རྩོམ་རིག་གི་འཕེལ་རིམ་ལ་དུས་རབས་ཀྱི་དབྱེ་
མཚམས་གསལ་བའི་རྩོམ་རིག་མ་བྱུང་བར་འདོད་དགོས། དེ་ཡང་
འདོད་སེམས་ན་ད་ལྟ་རང་ཅག་གི་སྙན་ངག་མཆོངས་རྩལ་ཅན་རང་
མོས་སྙན་ངག་དང་དེང་རབས་སྙན་ངག་ཐུན་མོང་མ་ཡིན་པས་མཚོན་
ཁྱོན་ཡོངས་ནས་འཕོ་འགྱུར་རླབས་ཆེན་བྱུང་ཡོད་པ་མིག་མཐོང་ལག་
ཟིན་དུ་འདུག་པས་ཉེ་རབས་རྩོམ་རིག་གི་མཇུག་འགྲིལ་བ་དེ་ནས་
བཞག་པའང་མི་འཐད་པར་སེམས། །
3. སྐུ་ཞབས་ པ་སངས་ལགས་ཀྱིས། བོད་རྒྱལ་ཁྲི་རལ་བ་
ཅན་ནས་བོད་ཞི་བས་བཅིངས་འགྲོལ་བཏང་བའི་བར་ལ་རྩོམ་རིག་
བར་དར་གྱི་དབྱེ་མཚམས་སུ་ངོས་འཛིན་གནང་བ་བོད་ཀྱི་རྩོམ་རིག་
འཕེལ་རིམ་གྱི་དབྱེ་མཚམས་ཚད་གཞི། རྗོད་བྱེད་བརྡ་གསར་རྙིང་
གི་འགྱུར་བ་དང༌། བརྗོད་བྱ་བསམ་པའི་འགྱུར་བ་གཉིས་ལས་དབྱེ་
དགོས་ཞེས་རང་ཉིད་ཀྱིས་བཤད་པ་ནང་བཞིན། སྐ་ཅོག་ཞང་་་་
གསུམ་སོགས་ཀྱིས་སྐབས་དེའི་ཡུལ་སྐད་དང་བསྟུན་ནས་བོད་ཡིག་གི་
དག་ཆ་བཅོས་བསྒྱུར་གྱིས་བཀས་བཅད་བྱས་པ་དང་། ཆོས་རྒྱལ་
ཡ-- 308 --



བོད་ཉེ་རབས་རྩོམ་རིག་གི་དབྱེ་མཚམས།
སྲོང་བཙན་ནས་དར་བའི་རིག་པའི་གཞུང་ལུགས་ཏེ་ནང་བསྟན་རྒྱལ་
བོ་འདིའི་སྐབས་ནས་འཕོ་འགྱུར་རླབས་ཆེན་ཡོང་མགོ་ཚུགས་ པ་་་
སོགས་ཀྱིས་དེ་ལྟར་བཞག་ཀྱང༌། རྒྱུའི་ལུགས་ལྟར་ཆབ་སྲིད་ལོ་རྒྱུས་
ཁོ་ན་ཉིད་ཀྱིས་དབྱེ་མཚམས་འབྱེད་པ་ནི་མི་འཐད་པ་སྔར་བཤད་
ཟིན་པ་དང༌། སྐད་ཆས་བར་ཁྱད་འབྱེད་པ་ཡང་རྩོམ་རིག་གི་ཟུར་
དང་ཡན་ལག་གི་དཀྱོག་མཚམས་ཤིག་སྟེ། བོད་ཀྱི་ཡི་གེའི་འགྱུར་
བའི་ལོ་རྒྱུས་ཡིན་པ་མ་གཏོགས་རྩོམ་རིག་གི་དོན་གྱི་རྣམ་པར་འགྱུར་
ལྡོག་བྱུང་མེད་པས་བཞེད་ཚུལ་འདིའང་རིགས་པའི་དཔྱད་སྒོ་འབྱེད་
པའི་ལྡེ་མིག་ཅིག་ཏུ་འདུག་ཀྱང་དོན་དངོས་ལ་མཐུནཔར་མ་མཐོང་། །
ཁོས་ ཉེ་ རབས་ རྩོམ་ རིག་ གི་ མཚོན་ བྱེད་ དུ་ རྗེ་ ཙོང་ ཁ་ པའི་
《 གསེར་ཕྲེང》གི་རྩོམ་པར་དམ་བཅའ་སོགས་ཚིགས་བཅད་འགའ་
དྲངས་མཐར། དེ་དང་ལྟོས་བཅས་ཀྱི་དེང་རབས་རྩོམ་རིག་གི་
མཚོན་བྱེད་ཙམ་བཀོད་ན། བོད་ཀྱི་ཉེ་རབས་རྩོམ་པ་པོའི་མཇུག་
མཐའ། དེང་རབས་རྩོམ་པ་པོའི་ཐོག་མ་བོད་མིའི་ནང་ནས་མར་
ལེའི་གསུང་རྩོམ་མཇལ་བའི་སྔ་མ་ཚན་རིག་གི་ལྟ་སྤྱོད་དང་ལྡན་པའི་
མཁས་དབང་དགེ་འདུན་ཆོས་འཕེལ་གྱི་གསུང་ཞེས《 ཕལ་སྐད་སྲོང་
བོར་བརྗོད་པའི་ཀ་རྩོམ》དྲངས་པ་ལ་ཞིབ་ཏུ་གཞིགས་ན་ཉེ་རབས་
རྩོམ་རིག་པ་དང༌། དེང་རབས་རྩོམ་རིག་པ་གཉིས་ཀྱི་གཞི་མཐུན་
ཞིག་ཡོད་པར་སོང་བས། ཁྱོད་ལྟར་ན་བསྐལ་བའི་མཐར་ཡང་་་་
གནའ་ཉེ་དེང་གསུམ་གྱི་དབྱེ་མཚམས་འདྲ འགྲོ་བས་ཇི་བཞིན་འཇོག་
དཀའ་བར་འགྱུར་སྙམ་པས་མི་འཐད་དོ། །
309



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
གོང་གསལ་ཉེ་རབས་རྩོམ་རིག་གི་དབྱེ་མཚམས་མདོར་བསྡུས་
ན་ཡ་ མཐའི་མཚམས་ལ། བོད་ཁམས་སིལ་བུར་འཐོར་བ་ནས་་་
འཛིན་པ་གཉིས། 《 སྙན་ངག་མེ་ལོང》བསྒྱུར་པ་ནས་འཛིན་པ་
གཉིས། བསྟན་པ་ཕྱི་དར་ནས་འཛིན་པ་གཅིག བོད་རྒྱལ་ཁྲི་
རལ་ནས་འཛིན་པ་གཅིག་བཅས་སོ། ། མ་མཐའི་མཚམས་ལ། རྗེ་
ཙོང་ཁ་བའི་བར་དུ་འཛིན་པ་གཅིག འགྲོ་མགོན་འཕགས་པའི་
བར་ལ་གཅིག མཁས་དབང་དཔྱི་པའི་བར་དུ་འཛིན་པ་གཅིག
བོད་ཞི་བའི་བཅིངས་འགྲོལ་ཐོབ་པའི་བར་དུ་འཛིན་པ་གསུམ་བཅས་
སོ། ། འདི་དག་རེའུ་མིག་ཏུ་བཀོད་ན།
༼སིལ་བུར་འཐོར་བ་ནས། །
《 མེ་ལོང་》བསྒྱུར་པ་ནས།
ཡ་མཐའ
བསྟན་པ་ཕྱི་དར་ནས།
(བོད་རྒྱལ་ཁྲི་རལ་ནས། །
(རྗེ་ཙོང་ཁ་པའི་བར།
འགྲོ་འགོན་འཕགས་པའི་བར།
མ་མཐའ:
དཔྱི་ས་བློ་གྲོས་བར། །
བཅིངས་འགྲོལ་གྱི་བར། །
༣. བཞེད་པ་དེ་དག་ལ་བརྟེན་ནས་རང་ལུགས་འཇོག་པ།
“དམ་ཆོས་འོ་མ་བསྲུབས་པ་ལས། ། མར་གྱི་ཉིང་ཁུ་ཕྱུང་པ་
ཡ- 310 -



བོད་ཉེ་རབས་རྩོམ་རིག་གི་དབྱེ་མཚམས། །
ཡིན”ཞེས་པ་ལྟར་གོང་གསལ་གྱི་བཞེད་པ་མཐའ་དག་མིག་ཏུ་བྱས་
ནས་ཉེ་རབས་རྩོམ་རིག་གི་དབྱེ་མཚམས་ལ་རང་གི་མ་སྨིན་པའི་ལྟ་
ཚུལ་ཞིག་འདོན་ན། ཁོ་བོས་ནི་གངས་ཅན་བོད་ཀྱི་པཎྜི་ཏའི་ཐོག་
མ་ས་སྐྱ་ཀུན་དགའ་རྒྱལ་མཚན་གྱིས་སྤྱི་ལོ1240 ཡས་མས་ལ《མཁས་
པ་འཇུག་པའི་སྒོ 》བརྩམས་པ་ནས་སྤྱི་ལོ(1951)ལོར་བོད་ཞི་བའི་
བཅིངས་འགྲོལ་ཐོབ་པའི་བར་གྱི་དུས་སྐབས་དེ་ནི་བོད་ཉེ་རབས་རྩོམ་
རིག་གི་དབྱེ་མཚམས་ཡིན་པར་བཤད་ན་འོས་སྙམ། དེ་ལྟར་དབྱེ་
བའི་རྒྱུ་མཚན་ནི། གོང་གསལ་གྱི་ཞིབ་འཇུག་པ་རྣམས་ཀྱིས་གཅིག་
མཐུན་གྱི་དབྱེ་བའི་ཚད་གཞི་སྟེ། རྩོམ་གཤིས་དང་ལོ་རྒྱུས་འཕོ་
འགྱུར་གཉིས་ཚོགས་ཀྱིས་འཇོག་དགོས་པ་གཞིར་བྱས། རྩོམ་གྱི་
ཆོས་ཉིད་བློ་ཡུལ་དུ་སྣང་བའི་དོན་ནམ། རྩོམ་འབྲི་ཐབས་ཀྱི་གཞུང་
ཞིག་ལ་རྩོམ་རིག་ཅེས་པའི་དོན་ཡིན་པ་ཡིད་ལ་བཞག་ནས་མཚམས་
འབྱེད་དགོས་པ་རྗེས་སུ་དཔོགས་སོ། །
དེས་ན་རྩོམ་རིག་གི་འཕེལ་རིམ་ལས་གནའ་རབས་རྩོམ་རིག་གི་
དབྱེ་མཚམས་ནི་སྲོང་བཙན་སྒམ་པོ་ནས་བཟུང་ཡིག་ཐོག་རྩོམ་རིག་
བྱུང་བ་ནས་ས་སྐྱ་པཎ་ཆེན་གྱི་ཡར་སྔོན་བར་ལ་འཇོག་པར་འདོད།
འོན་ཀྱང་རྩོམ་རིག་གི་ཡན་ལག་སྙན་ངག་དར་བ་ཙམ་ནི་བོད་ཀྱི་མིའི་
རིགས་བྱུང་བ་ནས་སྲོང་བཙན་གྱི་བར་དུ་དམངས་ཁྲོད་ངག་ཐོག་གི་
སྙན་ངག་དར་ཡོད་པར་ངེས་ནའང་འདིར་བཤད་པའི་གཞི་ནི་ཡི་གེའི་
ལམ་ནས་བརྩམས་པའི་རྩོམ་རིག་གཙོ་བོར་བཞག་སྟེ་དགར་བ་ཡིན།
དེ་ཡང《 རྗེ་འབངས་ཀྱི་མགུར》《 ཐོན་མིའི་ཡིག་ཕུད》《རྡོ་རིང་ཡི་
-
311
ཡངས་



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
གེ》《ཏུན་ཧོང་གཏེར་ཡིག》སོགས་ཀྱིས་གནའ་རབས་རྩོམ་རིག་གི་
འཕེལ་རིམ་དཔག་གཞིར་གདེང་འཇོག་བྱེད་ཆོག་པ་ནི་ལེགས་པར་
བཤད་པའོ། ། ཡིན་ནའང་ཉེ་རབས་རྩོམ་རིག་གི་དབུ་མ་བརྩམས་
པའི་བར་འདིར་ལོ་རྒྱུས་དང་རྩོམ་རིག་སྒྱུ་རྩལ་ལ་དུས་དང་བསྟུན་
པའི་འཕོ་འགྱུར་བྱུང་ཡོད་ངེས་ཀྱང་རྩོམ་རིག་གི་གཞུང་དངོས་སུ་མ་.
བྱུང་བས་ཕྱོགས་ཡོངས་ནས་འགྱུར་ལྡོག་དང་ཆ་ལག་འཛོམས་པའི་
གནས་སུ་མ་སླེབས་སོ། ། །
དཔྱད་རྩོམ་འདིའི་དཔྱད་གཞི་གཙོ་བོ་ཉེ་རབས་རྩོམ་རིག་ནི་
གནའ་རབས་རྩོམ་རིག་གི་ཉིང་བཅུད་རྨང་གཞི་བྱས་པའི་རྩོམ་གཞུང
《མཁས་འཇུག》བརྩམས་པ་ནས་བོད་ཀྱི་རྩོམ་རིག་གི་གཞུང་ལུགས་
ཐོག་མ་བྱུང་བ་དང་། དེ་ལ་བརྟེན་ནས་བོད་རྩོམ་རིག་གི་རྩོམ་་་
གཤིས་དང་རིག་གནས་འཕེལ་རྒྱས་ཀྱི་ལོ་རྒྱུས་ལ་སྔོན་མེད་ཀྱི་འགྱུར་
ལྡོག་བྱུང་ཡོད་པ་ཆོས་འབྱུང་དེབ་ཐེར་རྣམས་ལས་ར་ སྤྲོད་ཐུབ་པ་
ཡིན། དེའི་ཕྱིར་ཉེ་ རབས་ རྩོམ་ རིག་ གི་ ཐོག་ མའི་དབྱེ་མཚམས
《 མཁས་འཇུག》བརྩམས་པ་ནས་འཇོག་པ་ལ་རྒྱུ་མཚན་བཞི་ཡོད་དེ།
（1)རྩོམ་རིག་གཞུང་ལུགས་མེད་པ་ནས་ཡོད་པར་གྱུར་པ་
དང་།
（2》གཞུང་དེ་ལ་བརྟེན་ནས་རྩོམ་རིག་བརྩམས་ཆོས་ཀྱི་གཤིས་
ལ་འགྱུར་ལྡོག་བྱུང་པ།
（3)བོད་མི་རིགས་རང་གིས་བརྩམས་པ་ཡིན་པ།
（4》འདིའི་སྐབས་སུ་བོད་རང་ལ་སྒྲ་དང་ཚད་མ། སྙན་ངག་
-- 312 -—



བོད་ཉེ་རབས་རྩོམ་རིག་གི་དབྱེ་མཚམས།
དང་སྡེབ་སྦྱོར། ཚིག་རྒྱུན་དང་སྡེ་སྣོད་སོགས་ཀྱི་རྩོམ་རིག་གོང་ལས་
ལྡབ་འགྱུར་གྱིས་འཕེལ་བའི་ལོ་རྒྱུས་ས་པཎ་གྱི་རྣམ་ཐར་ན་གསལ་བ་
སྟེ་བཞིའོ། ། །
དེས་ན་ཞིབ་འཇུག་པ་འགས《 སྙན་ངག་མེ་ལོང》དར་བ་ནས་
བཞག་པ་ལ་ལོ་བརྒྱ་ཕྲག་གི་ཧེ་བག་མ་བྱུང་ཡང་བོད་མི་རིགས་རང་
གིས་བརྩམས་པའི་བརྩམས་ཆོས་བྱུང་བ་ནས་མཚམས་ཕྱེ་ན་རྩོམ་རིག་
དུས་རབས་ཚད་གཞི་དང་མཐུན་པ་མ་ཟད། མི་རིགས་རང་གི་ཁྱད་
ཆོས་དང་མཐུན་པར་སེམས་པ་ཡིན། དེས་ན་ཉེ་རབས་རྩོམ་རིག་གི་
དབུ་དེ་ནས་བརྩམས་ཏེ་བཅིངས་འགྲོལ་བར་ལ་རྩོམ་རིག་བརྩམས་
ཆོས་ གླང་ཆེན་གྱི་རྒྱབ་ཁལ་ལོངས་པ་བྱུང་ནས“ བོད་རིག་པ”ཞེས་
འཛམ་གླིང་དུ་སྙན་པ་འཕྱུར་པ་འདི་ཡིན། ཉེ་རབས་རྩོམ་རིག་གི་
མཇུག་འགྲིལ་ཏེ། སྐབས་བཅུ་གཅིག་པའི་ཚང་འཛོམས་གྲོས་་་་་་
ཚོགས་ཐེངས་གསུམ་པའི་རྗེས་ནས་བོད་ཀྱི་དེང་རབས་རྩོམ་རིག་གི་
དབུ་ཚུགས་ཏེ་སྐྱེས་སྟོབས་ཀྱི་དཔལ་འབར་བའི་དགེ་མཚན་ཉམས་
དགའ་བ་ཞིག་བྱུང༌། དེའི་མངོན་རྟགས་གཙོ་བོ་ནི་དེ་སྔ་ སྙན་་་་
གྲགས་མེད་པའི་རང་རིགས་ན་གཞོན་རྩོམ་པ་པོ་མི་ཉུང་བ་ཞིག་ཆར་
ཤུལ་གྱི་ཤ་མོ་ལྟར་འཚར་ལོངས་བྱུང་བ་དང༌། དེ་དག་གིས་རང་གི་
སྐད་ཆ་དང་ཡི་གེ་ལ་བརྟེན་ནས་གསོན་ཉམས་ལྡན་པའི་དངོས་ཡོད་
འཚོ་བ་ཇི་བཞིན་མཚོན་པའི་གསར་རྩོམ་གྱི་ལམ་ཞིག་བཏོད་པར་མ་
ཟད། ད་དུང་རང་ཉིད་ཀྱི་གསར་རྩོམ་ལག་ལེན་དངོས་ལས་མི་
རིགས་རང་ཉིད་ཀྱི་སྐད་དང་ཡི་གེ་ལ་བརྟེན་པའི་གསར་རྩོམ་དེ་བོད་
– 313 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
ཀྱི་རྩོམ་རིག་མི་ཉམས་གོང་དུ་སྤེལ་བའི་ཐབས་ལམ་ཉག་གཅིག་ཡིན་
པ་ཡང་ར་སྤྲོད་བྱས་སོང་བར་《བོད་ཀྱི་དེང་རབས་དཔེ་ཚོགས》ལས་
འབྱུང་བ་བཞིན། དུས་རབས་གསར་པ་དང་འཚོ་བ་གསར་པས་
རྩོམ་རིག་གསར་པ་སྐྱེད་པའི་རྒྱུ་འབྲས་ཀྱི་ཆོས་ཉིད་འདི་ཆུ་ཀླུང་གི་
རླབས་ལྟར་གྱེན་ཟློག་སུས་ཀྱང་བྱར་མེད་པ་རེད། དེང་རབས་རྩོམ་
རིག་གི་དུས་མཚམས་དེ་ལྟར་དབྱེ་བ་ལྟར་དོན་ལ་གནས་མོད། འོན་
ཀྱང་དེང་རབས་རྩོམ་རིག་གི་ཚབ་བྱེད་བསྟན་བཅོས་ངོས་བཟུང་བ་མི་
སྣང་པ་ཕངས།
ངའི་བསམ་ཚུལ་ལ་སྤྱི་ཚོགས་ཐོག་ཆེས་ཤུགས་རྐྱེན་ཡོད་པ་དང་
བོད་ཐུན་མོང་མ་ཡིན་པའི་ཁྱད་ཆོས་གཟེངས་སུ་ཐོན་འདུག་པ་ནི་སྐུ་
ཞབས་ རང༌ གྲོལ་ གྱི་ རྩོམ་ རིག་ བརྩམས་ ཆོས་《 ལང་ཚོའི་རྦབ་ཆུ་》
《 སྤྲིན་དཀར་གྱི་འདབ་མ》《 སྙིང་གསོན་པོ་》《སད་ཀྱིས་བཅོམ་པའི་
མེ་ཏོག》《འབྲོང་སྟག་ཐང》རྣམས་དེང་རབས་རྩོམ་རིག་གི་ཐོག་མའི་
ཚབ་བྱེད་དུ་འོས་སྙམ།
ཡང་དེང་སང་ཞིབ་འཇུག་པ་འགའ་རེས་གནའ་ཉེ་དེང་གསུམ་
གྱི་རྩོམ་རིག་དབྱེ་མཚམས་དགར་བ་འདི་ནི་བོད་ཀྱི་ཐ་སྙད་ཀྱི་དབང་
དུ་བྱས་ན་ཆེས་ཆེ་བའི་ཀླན་ཀ་ཞིག་གི་སྒོ་མོ་རེད་ཅེས་བཤད་ནས་“སྔ་
དར་བར་དར་ཕྱི་དར”དུ་བྱས་ན་སྲོལ་རྒྱུན་གྱིས་རྨང་གཞི་བྱས་ཏེ་དར་
བ་ཤེས་པ་དང་མི་རིགས་ཀྱི་ཁྱད་ཆོས་ལྡན་པར་བཤད་པ་ནི་ཤིན་ཏུ་
མད་པར་སྣང་ཡང་། བར་དར་དང་ཕྱི་དར་ལ་གསར་རྙིང་གཉིས་
སོགས་ནང་གསེས་དབྱེ་པ་ནི་ཆེས་ཐལ་ཆེ་ཞིང་མགོ་རྨོངས་པའི་རྒྱུ་རུ་
- 314 --



བོད་ཉེ་རབས་རྩོམ་རིག་གི་དབྱེ་མཚམས།
འདུག་པས་མི་ལེགས་སྙམ། ཡིན་ཡང་འདི་ལྟ་བུའི་གསར་བཤད་ཀྱི་
གཏམ་ལ་ཡི་རང་ཐལ་མོ་སྦྱོར་སྙིང་འདུག་པ་ནི་ཟློག་དུ་མེད། དེ་
བས་བདག་གི་རྨོངས་འཆར་ལ། དུས་རབས་སམ་སྐབས་གསུམ་གྱི་
རྩོམ་རིག་ལ་ཤིང་རྟའི་བསམ་བློ་བ་རེ་འཇོག་སྟེ།
(1) སྔ་རབས་རྩོམ་རིག་གི་ཤིང་རྟའི་བསམ་བློ་བ་ལ་ཐོན་མི་ལོ་
ཙཱ་བ།
(2)བར་དར་རྩོམ་རིག་གི་ཤིང་རྟའི་བསམ་བློ་བ་ལ་ས་སྐྱ་པཎ་
ཆེན། །
(3) ཕྱི་དེར་རྩོམ་རིག་གི་ཤིང་རྟའི་བསམ་བློ་བ་ལ་དཔལ་དོན་
འགྲུབ་རྒྱལ་བཞག་ན་དགོས་པ་ཡོད་སྙམ་འཆར་ལ་གནོད་པ་མེད་ངེས་
པར་སེམས། སྙིང་ཉེ་བའི་ཞིབ་འཇུག་གྲོགས་པོ་རྣམས་ཀྱིས་འགྲིག་
མིན་དགོངས་འཆར་ཅི་ནས་ཀྱང་ཞུ།
གསུམ་པ།
མཇུག་གི་གཏམ།
བོད་རྩོམ་རིག་གི་དུས་རབས་དབྱེ་མཚམས་ལ་གསར་རྙིང་གང་
གི་མཐའ་ལ་མ་ལྷུང་བར་མྱོང་ཚོར་གྱིས་ཞིབ་འཇུག་བྱས་ཁུལ་འདི་ནི་
རང་ཅག་བོད་རྩོམ་རིག་ལ་དཔྱད་འཇོག་ཅི་རིགས་ཀྱིས་བྱས་རྗེས་
འཇོག་གནང་མཛད་པ་གང་དག་གི་སྐུ་དྲིན་དང་བཞེད་སྲོལ་མཐིལ་
ཕྱིན་གསལ་ཕྱིར་ལས་རང་གི་རྙེད་གྲགས་དང་ཆེ་བ་འདོན་ཕྱིར་གཏན་
ནས་མིན། དེས་ན། བོད་མཁས་པ་སྤྱི་དང་ཁྱད་པར་དུས་རབས་
- 315 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
འདིའི་རྩོམ་རིག་གཞུང་ཤིང་དུ་གྱུར་པ་གང་དག་ལ་བཀའ་དྲིན་སྙིང་
ནས་ཞུ་བ་དང་། ཆབས་ཅིག་རང་དང་སྐལ་བ་མཉམ་པ་དུས་་་
རབས་ཀྱི་འགྲོས་དང་བསྟུན་པའི་རྩོམ་རིག་ལ་ཕྱོགས་པ་རྣམས་ལ་ཆེད་
དུ་གྲོས་འདེབས་ཤིག་ཞུ་རྒྱུ་ནི། རྩོམ་པ་པོ་ཞིག་ཡིན་ཚེ་སྨྱུ་གུ་གང་
བསྐྱོད་ཕན་བདེ་ལ་གཞོལ་བ་དང༌། མིའི་རིགས་ལ་ཞབས་ཞུ་སྒྲུབ་
བྱེད། འབྱུང་འགྱུར་གྱི་བགྲོད་ལམ་གསལ་བྱེད་དུ་འགྲོ་རྒྱུར་་་་་་
དམིགས་དགོས། རྩོམ་ཡིག་ཡག་པོ་ཞིག་ཡིན་ཕྱིན་ཀློག་པ་པོ་ལ་ཚོར་
བ་སིམ་གདུང་གང་རུང་ཞིག་འདྲེན་དགོས་ཤིང༌། དོན་གྱི་རོ་མངར་
གྱིས་ཡིད་ལ་འགྱུར་བ་སྐྱེད་ཐུབ་པ་གཙོ་ཆེ་བས་ཚིག་གི་ཕྱི་ཤུན་མཛེས་
སྡུག་དང་ལྡན་པ་ཁོ་ནར་གྱུར་ན་ནི་རྩོམ་རིག་གི་རྐང་དང་བྲལ་བའི་
གཟུགས་བརྙན་ཙམ་དུ་ཟད། རང་ཁོ་ན་མ་གཏོགས་གོ་བ་མི་ཐོན་
པའི་རྩོམ་ཡིག་གམ། ཡང་ན་དེ་རིང་བྲིས་པའི་རྩོམ་ཡིག་སང་ཉིན་
རང་འགྲེལ་ཡང་མི་འགྲོ་བའི་རྩོམ་ཡིག་དེ་འདྲ་ནི་ཕན་ལས་གནོད་པ་
འདྲེན་བྱེད་ཡིན་པས་མ་བྲིས་ན་བཟང་སྙམ། དེ་འདྲའི་སྙུག་ཐོགས་
པས་ཀློག་པ་པོ་མེད་པའི་མི་ཧྲེང་གི་སྐྱོ་ངལ་བཟོད་ཐུབ་ཀྱང་། ང་
ཚོས་སྙན་རྩོམ་དེའི་བསླུ་བྲིད་བཟོད་པར་དཀའ་ངེས་པ་མད། དེས་
ན་རྩོམ་པ་པོས་ཀྱང་རྩོམ་ཡིག་གི་དགོས་པའམ་དམིགས་འདུན་གསལ་
བར་བྱ་དགོས་ལ། དེ་ཡང་ཀློག་པ་པོ་དབང་བོ་རྣོན་འབྲིང་རྟུལ་
གསུམ་ལས་འབྲིང་གིས་གོ་ཐུབ་པ་ཞིག་མ་བྱུང་ན་རྩོམ་ཡིག་དེའི་་་
འབྲས་བུ་སྨིན་ལེགས་པ་ཞིག་མིན་པར་སེམས། དེ་ཡང་ཀློག་པ་པོ་
ཡིན་ཚད་ལ་བསྟུན་དགོས་ཟེར་བ་མིན། དེ་ལྟར་བསྟུན་ན་རྩོམ་ཡིག་
- 316 ག



བོད་ཉེ་རབས་རྩོམ་རིག་གི་དབྱེ་མཚམས།
གི་དོན་སྙིང་ ཤུགས་ཆུང་ བ་ དང་ བཟོ་ ལྟ་ ཡང་ ཤོར་བར་འགྲོ་ངེས།
ཡིན་ཡང་ད་ལྟའི་རྟོག་བཟོ་ལས་བྱུང་ཞིང་མཆོང་སྟོབས་ཀྱི་རང་རྩལ་
འཇོན་ ཐང༌ ལྡན་ པའི་ སྙན་ ངག་ གསར་ བ་ དེའང་ དཔེ་ དོན་ དང་།
དངོས་ཤུགས་གང་རུང་གི་ལམ་ནས་ཀློག་པ་པོ་བརྒྱ་ཆའི་དྲུག་ཅུ་ཡན་
ཆད་ཀྱིས་གོ་ཐུབ་ཅིང་དགའ་སྐྱོའི་ཚོར་སྣང་འདྲེན་ཐུབ་པ་མི་འབྱུང་
ཚེ་སྙན་ངག་གི་དགོས་པ་མ་ཚང་བར་སེམས། ཡང་ཀློག་པ་པོ་ཞིག་
ཡིན་ཚེའང༌། སྔ་དེང་གི་བོད་ཀྱི་མཁས་པ། གསར་རྙིང་གི་དུས་
རབས་རྩོམ་ཡིག ཕྱི་ནང་གི་སྣ་ཚོགས་རྩོམ་རིག་རྣམས་ལ་མཐའ་
དང་ཕྱོགས་སུ་མ་ལྷུང་བར་བལྟ་བར་བྱ་ཞིང༌། ཐ་ན་དམངས་ཁྲོད་
གཏམ་རྒྱུད་ཚུན་ཆད་ལ་སྣང་མེད་བྱ་མི་རུང་། རྩོམ་པ་པོ་མཆོག་
དམན་ལ་ཡིད་ཆེས་ཏེ་ཕལ་པའི་རྩོམ་ཡིག་ལ་བརྙས་བཅོས་བྱེད་པ་ནི་
མཁས་པའི་ཕྱག་བཞེས་དང་འགལ་ཞིང་གནས་ལུགས་དང་འགལ་
བར་སེམས།
“ ཀློག་པ་པོ་ལ་ཆ་མཚོན་ནའང་རྩོམ་པ་པོ་གཅིག་ཁོ་ནའི་རྩོམ་
ཡིག་མ་གཏོགས་མ་བལྟས་ན་ཕྱོགས་ཡོངས་ཀྱི་ཤེས་བྱ་འཐོབ་མི་སྲིད་
པས། ངེས་པར་དུ་རྩི་སྦྲང་གིས་མེ་ཏོག་མང་བོའི་རྩི་བཅུད་བླངས་
ནས་སྦྲང་རྩི་གསོག་པ་ལྟར་གང་མང་བལྟ་དགོས། དེ་ལྟར་མིན་ཚེ་
ཐོབ་པའི་ཤེས་བྱ་ཕུན་སུམ་ཚོགས་པ་ཞིག་ཡོང་ག་ལ་སྲིད” ཅེས་རྩོམ་
རིག་མཁས་ཆེན་ལུའུ་ཞུན་གྱིས་བཤད་པ་ནི་ངེས་པར་ལག་ལེན་གྱིས་
ར་སྤྲོད་བྱུང་བའི་གཏམ་དུ་གསལ་པས་འབད་དགོས་སོ། །
གང་ལྟར། འཇིག་རྟེན་ནི་རྒྱ་ཆེ། ཉི་ ཟླ་ནི་འོད་གསལ།
– 317 ཁ



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
ཤེས་རིག་ནི་གྲངས་ མང་། དེ་བས་རང་ཅག་བོད་རིགས་སྤུན་ཟླ་
སྤྱན་ཞགས་རིང་བ་རྣམས་ཀྱིས་ཤུགས་ནུས་རྩད་སྤྲུགས་བྱ་རན་འདུག
ལྷག་ པར། སྤྱི་ཚོགས་ནི་འཕེལ་ཆེ། བདེ་ སྡུག་ གི་ རིས་ གསལ།
འགལ་རྐྱེན་ལ་སྣ་མང་བས་ཁྱོན་ཡོངས་ནས་གང་ནུས་ཅི་ལྕོགས་ཤིག་
དང་ཀུན་ཤེས་གང་འཛོམས་ཤིག་བྱེད་དགོས་པ་ནི་ང་རང་ཚོའི་ལས་
འགན་རེད། །
• དཔྱད་གཞིའི་ཡིག་ཆ། •
1. 《 མགུར་གླུའི་ལོ་རྒྱུས་དང་ཁྱད་ཆོས》
2. 《སྙན་ངག་གི་རྣམ་བཤད་གཟུར་གནས་འཇུག་ངོགས།》
3. 《བོད་ལྗོངས་ཞིབ་འཇུག 》1994དེབ་བཞི་བ།
4. 《བོད་ལྗོངས་སློབ་ཆེན་གྱི་རིག་དེབ》1993དེབ་གཉིས་པ།
5. 《བོད་ལྗོངས་སློབ་ཆེན་གྱི་རིག་དེབ》1995དེབ་གཉིས་པ།
6. 《སྦྲང་ཆར》1996དེབ་གསུམ་པ།
7.《ཡན་ལིའི་མིན་ལ་བཏང་བའི་ཡི་གེ》ལུའུ་ཞུན་གྱིས་་་་་་
བརྩམས།
8. 《བོད་ཀྱི་ཤེས་རིག་དཔྱད་རྩོམ་ཕྱོགས་བསྒྲིགས།》
9.《རྩོམ་རིག་གཞུང་ལུགས་གནད་བསྡུས》《 #g# eg
略》童庆炳主编
318 -



མ་རྟོགས་ལོག་རྟོག་ཐེ་ཚོམ་གསུམ་གླེང་བ།
༄༅། །མ་རྟོགས་ལོག་རྟོག་ཐེ་ཚོམ་
གསུམ་མདོ་ཙམ་གླེང་བ།
དང་པོ།
མ་རྟོགས་པ་སྤྱིར་བཤད་པ།
འདིར་ཚད་མ་རིག་པའི་གཞུང་ལས་འབྱུང་བའི་ཤེས་བྱ་ཡུལ་གྱི་
རྣམ་གཞག་ལ། དགག་པ་དང་སྒྲུབ་པ། འགལ་བ་དང་འབྲེལ་བ།
བརྗོད་བྱ་དང་རྗོད་བྱེད། སྤྱི་དང་བྱེ་བྲག ཀུན་རྫོབ་དང་དོན་
དམ་བདེན་པ། མངོན་གྱུར་དང་ལྐོག་གྱུར། གཅིག་དང་ཐ་དད།
དུས་གསུམ་དུ་དབྱེ་བ་སོགས་དུ་མ་ཡོད་པ་རྣམས་ཤེས་བྱ་ཡིན་ཚད་ཀྱི་
ངོ༌ བོའམ་ རང་ བཞིན་ གྱི་ ནང་ གསེས་ དགར་ བ་ ལས་ མ་ འདས་ལ།
ཤེས་བྱ་ཡིན་མིན་ཀྱང་རང་འཛིན་པའི་བློས་ཐག་གཅོད་དགོས་ཤིང༌།
བློ་ དེའང༌ ཤེས་ བྱ་ གང་ ཡང་ རུང་ བ་ མྱོང་ བ་ ལས་ སྐྱེ་ དགོས་ པས།
ཡུལ་ དང་ ཡུལ་ ཅན་ གཉིས་ ཕར་ བརྟེན་ ཚུར་ བརྟེན་ དུ་ སོང་ ཡོད།
རིགས་པའི་དབང་ཕྱུག་གིས། གཞལ་བྱ་གཉིས་ཕྱིར་ཚད་མ་གཉིས།
།ཞེས་གསུངས་པ་དང་། མཁས་གྲུབ་སྨྲ་བའི་ཉི་མས། བློའི་མཚན་
ཉིད་མྱོང་བར་སྐྱེས་པའོ། ། ཞེས་དང་། མཁས་དབང་དགེ་འདུན་
ཆོས་འཕེལ་ གྱིས། ཡོད་མེད་བློ་ཡིས་བཞག་པའི་ཤེས་བྱ་དང༌། །
ཞེས་གསུངས་པས་ཤེས་བྱ་འཇོག་བྱེད་ཀྱི་བློ་དེའང་བློ་རང་ག་བའམ་
སྤྱི་ལྡོག་ཅིག་མིན་པར་བློ་ཡང་དག་པ་ཞིག་དགོས་ལ། དེ་ཡང་ཡང་
- 319 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
དག་པ་ཙམ་ ཞིག་གིས་ཀྱང་མི་ཆོག་སྟེ། བློ་ཡང་དག་པ་ཙམ་ལ་་
བཅད་ཤེས་ཏེ་རྟོགས་ཟིན་ཡང་ཡང་རྟོགས་པའི་རིག་པ་ཡོད་པའི་ཕྱིར།
དེར་མ་གྱུར་བའི་ཚད་མ་ཞིག་དགོས་པ་མཐོང་ཞིང༌། དེ་གོ་སླ་བར་
བརྗོད་ན་ཡང་དག་པའི་རིག་པ་གསར་བ་ཞིག་ཡིན་ཞེས་བཤད་ཆོག
འཐད་ལྡན་ལས། མངོན་སུམ་དང་རྗེས་སུ་དཔག་པའི་སྐད་ཅིག་མ་
དང་པོ་ཉིད་ནི་ཚད་མ་ཡིན་ལ། དེ་དག་གི་རྒྱུན་དུ་གྱུར་པའི་གྲུབ་པ་
དང་བདེ་བ་ ཐ་མི་དད་པ་ཕྱི་མ་རྣམས་ནི་ཚད་མ་ཡིན་པ་སྤངས་་་
པའོ། །ཞེས་གསལ་ལོ། ། བློ་ཚད་མ་དེ་ལ་ད་དུང༌། གསར་རྟོགས་
ཀྱི་བློ། མི་བསླུ་བའི་ཤེས་པ། དང་པོར་འཇལ་བའི་ཤེས་པ་དང་།
མ་ཤེས་དོན་གསལ་གྱི་བློ། ཡུལ་གསར་གཞལ་གྱི་རིག་པ། རང་
དབང་དུ་འཇལ་བྱེད་རྣམས་ཀྱང་དོན་གཅིག་ཏུ་སོང་བས་དེའི་མིང་དུ་
འདོགས་རིགས་པར་ཤེས།
དེས་ན་ཚད་མ་དེའི་འགལ་ཟླའམ་གོལ་ས་ལ་མང་དུ་ཡོད་ཀྱང་
བསྡུ་ན། འཇམ་མགོན་ས་པཎ་གྱིས། མ་རྟོགས་ལོག་རྟོག་ཐེ་ཚོམ་
གསུམ། ། ཚད་མའི་དགག་བྱ་རྣམ་པ་གསུམ། ། ཞེས་གསུངས་པ་
ལྟར་མ་རྟོགས་པའམ་མ་ཤེས་པ་སྟེ། རང་གི་རྟོགས་བྱར་གྱུར་པའི་
ཆོས་དེ་ལ་ངེས་པ་འདྲེན་མི་ཐུབ་པའི་རིག་པ་ཡིན་ན། ཚད་མར་
འགལ་ཏེ་གསར་རྟོགས་ཀྱི་བློ་མ་ཡིན་པའི་ཕྱིར་ཏེ། རྟོགས་པའི་བློ་
མ་ཡིན་པའི་ཕྱིར། དཔེར་ན་ཤེས་བྱ་གང་ཡང་རུང་པ་ལ་མི་འཇུག་
པའི་སྦུག་འཐུམ་པའི་བློ་ལྟ་བུའོ། །
ཁཡཁ 320 -



མ་རྟོགས་ལོག་རྟོག་ཐེ་ཚོམ་གསུམ་གླེང་བ།
གཉིས་པ། ལོག་རྟོག་བཤད་པ།
ལོག་རྟོག་ཅེས་པ་ནི། རང་གི་ཡུལ་དེ་ཐག་ཆོད་པའམ་ཤེས་པ་
ལྟ་ཅི། དེ་ལས་ལྡོག་སྟེ་རང་གི་ཞེན་སྟངས་ཀྱི་ཡུལ་དེ་ཐ་སྙད་དུའང་
མ་གྲུབ་པའི་རྟོག་པ་ཞིག་ལ་འདོད་དགོས་ཤིང༌། མེད་པའམ་མིན་
པ་ཞིག་ཡོད་པའམ་ཡིན་པར་ཨུ་ཚུགས་བྱེད་པའི་སྒྲོ་འདོགས་གཉིས་དེ་
དང་དོན་གཅིག ལོག་རྟོག་ཡིན་ན་ཞེན་རིག་གི་རྟོག་པ་ཞིག་ཡིན་
དགོས་པས་ལོག་རྟོག་ལ་ལོག་ཤེས་ཀྱིས་ཁྱབ་ཀྱང་ལོག་ཤེས་ལ་དེས་མ་
ཁྱབ་སྟེ། དུང་དཀར་སེར་པོར་སྣང་བའི་མིག་ཤེས་དེ་མ་ཡིན་པའི་
ཕྱིར་ཏེ། རྟོག་མེད་ལོག་ཤེས་ཡིན་པའི་ཕྱིར་ཏེ། ལོག་ཤེས་གང་
ཞིག་དབང་བོའི་ཤེས་པ་ཡིན་པའི་ཕྱིར་རོ། །
དུང་དཀར་སེར་སྣང་གི་མིག་ཤེས་ལོག་ཤེས་ཡིན་ཏེ། རང་
ཡུལ་ཕྱིན་ཅི་ལོག་ཏུ་སྣང་བའི་ཤེས་པ་ཡིན་པའི་ཕྱིར། ལོག་ཤེས་
ཞེས་པའི་ཟུར་གྱི་ཤེས་དེ་ཤེས་པའམ་རྟོགས་པ་ལ་གོ་རྒྱུ་མིན་པར་་
དངོས་པོ་གསུམ་ནང་ཚན་གྱི་ཤེས་པ་ལ་གོ་དགོས་པ་ཤེས་པར་བྱ་སྟེ།
འདི་འདྲའི་ཞིབ་ཆ་ལ་གོ་བའམ་གལ་ཆེན་དུ་མ་མཐོང་ནས་དེང་དུས་
ཀྱི་ཞིབ་འཇུག་པ་དང་སྙན་ངག་པ་འགའ་རེས་ལོག་རྟོག་ཅེས་པ་ལ་
ལོག་རྟོགས་ཞེས་ས་མཐའ་ཅན་བསམ་བཞིན་དུ་བཅོས་ཏེ་བྲིས་སྣང་བ་
མང་དུ་ཡོད་པ་དག་ནི་མཁས་པའི་ལེགས་བཤད་ཆུད་ཟོས་སུ་གཏོང་
བ་ཡིན་པར་འཁུམས་པས་མི་འཐད་དེ། རྟོག་ཅེས་པ་ནི་སྙམ་པར་
- 321 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
འཛིན་པའི་བློ་ཞིག་ལ་འདོད་ཅིང་། རྟོགས་ཞེས་པ་ནི་ཤེས་ཞེས་པ་
དང་ངེས་ཞེས་པའི་དོན་ཡིན་པས་ཡུལ་ཕྱིན་ཅི་ལོག་དེ་ཤེས་ཚུལ་མེད་
ལ། ཡུལ་མེད་པ་ཤེས་རྒྱུ་མེད་པའི་ཕྱིར། རི་བོང་རྭ་ལྟ་བུ་དང་
གངས་རི་སྔོན་པོ་ལྟ་བུ་གཞི་མ་གྲུབ་པས་རྟོགས་རྒྱུ་མེད་པའི་ཕྱིར་རོ།
དེས་ན་ལོག་པར་རྟོགས་པ་མེད་ཀྱང་ལོག་པར་རྟོག་པ་ཡོད་
པའི་ཁྱད་པར་འཐད་དགོས་ཏེ། ལོག་པར་རྟོག་པ་ནི་ལོག་པར་
འཛིན་པའམ་ཞེན་པའི་དོན་ཏེ། དེ་ཡོད་པའི་ཕྱིར། རྣམ་འགྲེལ་
རྩ་བ་ལས། ལོག་པའི་ལམ་ལ་མུ་མེད་ཕྱིར། ། ཞེས་པ་ལྟར་ལོག་
རྟོག་ལ་མཐའ་མེད་པའི་ཕྱིར། ལོག་རྟོག་ལས་ལོག་རྟོགས་ཞེས་བྲིས་
ན་ཤིན་ཏུ་འཁྲུལ་ཡོད་པ་ཧ་གོ་བར་གྱིས། ཇི་སྐད་དུ། ཚིག་གི་
དག་ཆས་དོན་གྱི་གནད་འབྱིན་ཅིང་། ། དོན་གྱི་གོ་བས་ཚིག་གི་དག་
ཐོན་པ། ། ཞེས་པ་ནི་ཉམས་མྱོང་འོ་མཚོ་བསྲུབས་པ་ལས་བྱུང་བའི་
གདམས་ངག་མར་ཁུ་ལྟ་བུའོ། །ལོག་ཤེས་རྣམས་འཁྲུལ་ཚུལ་མང་སྟེ།
མགལ་མེ་མྱུར་དུ་བསྐོར་བ་ལས་འཁོར་ལོར་སྣང་བའི་མིག་ཤེས་ལྟ་བུ་
དབྱིབས་ལ་འཁྲུལ་བ་དང༌། དུང་དཀར་སེར་སྣང་གི་དབང་ཤེས་ཁ་
དོག་ལ་འཁྲུལ་བ་དང་། རླངས་འཁོར་མགྱོགས་ཚད་ཀྱིས་ལྗོན་ཤིང་
འགྲོ་བར་སྣང་བ་བྱ་བ་ལ་འཁྲུལ་བ་དང༌། མིག་བཙིར་བས་ཟླ་་
གཅིག་ཟླ་གཉིས་སུ་སྣང་བ་གྲངས་ལ་འཁྲུལ་བ་དང༌། ཐག་རིང་
སྨིག་རྒྱུ་ཆུར་སྣང་བ་ངོ་བོའམ་དོན་ལ་འཁྲུལ་བ་དང༌། ནམ་གུང་ཉི་
མ་ཤར་བར་སྣང་བའི་རྨི་ལམ་ལྟ་བུ་དུས་ལ་འཁྲུལ་བ་དང་། མྱ་ངམ་
= 322 –



མ་རྟོགས་ལོག་རྟོག་ཐེ་ཚོམ་གསུམ་གླེང་བ།
གྱི་ཐང་དུ་རྒྱང་རིང་བོ་ནས་བལྟས་པའི་རླངས་འཁོར་ཆེན་པོ་ཡང་
ཆུང་ངུར་སྣང་བ་ལྟ་བུ་འཛིན་པ་ཚད་ལ་འཁྲུལ་བའོ། །
འདི་དག་ལས་རྨི་ལམ་གྱི་ལོག་ཤེས་དེ་ནི་རྟོག་མེད་ལོག་ཤེས་
དང་ཡིད་ཤེས་ཡིན་ལ། གཞན་རྣམས་ནི་རྟོག་མེད་ལོག་ཤེས་དང་
དབང༌ ཤེས་ཡིན་ནོ། ། རྟོག་པ་ལོག་ཤེས་ནི་ལོག་རྟོག་དང་དོན་
གཅིག་པས་གོང་དུ་མཚན་ཉིད་བཞག་པ་ལས་ཤེས་ཤིང་། རང་གི་
བདག་རྐྱེན་དབང་བོ་བསླད་པའི་སྟོབས་ཀྱིས་རྣམ་པ་གསལ་བར་སྣང་
བའི་གཞན་རིག་གི་ཤེས་པ་དེ་རྟོག་མེད་ལོག་ཤེས་ཀྱི་མཚན་ཉིད་ཡིན་
པའི་ཕྱིར་རོ། །དེས་ན་རྟོག་པ་དང་རྟོག་མེད་ཀྱི་ཁྱད་པར་མདོར་དྲིལ་
ན། རྟོག་མེད་ཀྱིས་དོན་མཐུན་ཡིན་མིན་ཅི་རིགས་རང་ཡུལ་དུ་
འཛིན་པ་ལ་གསལ་བོར་སྣང་སྟེ་འཛིན་པ་དང་། རྟོག་བཅས་ཀྱི་
ཤེས་པས་འདི་ནི་འདི་ལྟ་བུའོ་སྙམ་དུ་རང་ཡུལ་ཞེན་པས་འཛིན་པ་
ཞིག་གོ །
རྣམ་འགྲེལ《 མཐའ་དཔྱོད》ལས། རང་གི་འཛིན་སྟངས་ཀྱི་
དོན་ལ་ལོག་པར་ཞུགས་པའི་རིག་པ་དེ། ལོག་ཤེས་ཀྱི་མཚན་ཉིད་
ལ་བཞག ཤེས་པ་དེའི་འཛིན་སྟངས་ཀྱི་དོན་དང་འཇུག་ཡུལ་དང་
དེའི་ཤེས་པར་བྱ་བ་གསུམ་གོ་དོན་གཅིག་ལ། ལོག་ཤེས་ཀྱི་སྣང་བ་
ཡོད་ལ། ལོག་ཤེས་ཀྱི་ཡུལ་དེ་གསུམ་མེད་དེ། འཐད་ལྡན་ལས།
ལོག་པའི་ཤེས་པ་གང་ཡིན་པ་དེ་ལས་ནི་དོན་གྲུབ་པ་མ་ཡིན་ཞེས་པས་
གོང་གི་ལོག་ཤེས་དེ་དག་ལས་དུང་དཀར་སེར་སྣང་གི་དབང་
- 323 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
ཤེས་དག་སློབ་དཔོན་ཆོས་མཆོག་གིས། སེར་བོ་ལ་འཁྲུལ་ཞིང་་་་
དབྱིབས་ལ་མ་འཁྲུལ་བས་འདོད་པའི་དོན་ཐོབ་པའི་ཕྱིར་མངོན་སུམ་
ཉིད་དུ་རྣམ་པར་བཞག་ སྟེ། ཞེས་རྒྱལ་དབང་བློས་བཞེད་པ་ལ།
འཐད་ལྡན་ཆུང་བ་ལས། ལོག་ཤེས་ཡིན་ན་ཤིང་དང་ཇི་ལྟར་འཕྲད་
ཅེ་ན། ཅུང་ཟད་ཀྱང་འཕྲད་པ་མེད་དེ། གང་ཡོངས་སུ་བཅད་
པའི་ཤིང་ནི་རྣམ་པ་སྣ་ཚོགས་སུ་འགྲོ་བ་དེ་ཡིན་ལ། ཤིང་ནི་འགྲོ་བ་
མེད་པས་ཅུང་ཟད་ཀྱང་འཕྲད་པ་མེད་དོ། ། ཞེས་གསུངས་སོ། །
ཀུན་མཁྱེན་འཇམ་དབྱངས་བཞད་པས། དེ་གཉིས་པོ་གང་
གི་རྗེས་སུ་འབྲང་ཞེ་ན། དེ་གཉིས་ཀྱི་དགོངས་པ་ཟབ་པས་ཁ་ཚོན་
བཅད་དཀའ་ཡང་། མཉམ་མེད་ཙོང་ཁ་པའི་རྒྱལ་ཚབ་ཀྱི་བཞེད་པ་
ལྟར་ཕྱི་མ་ སྟེ་ སློབ་དཔོན་ཆོས་ མཆོག་ གི་རྗེས་ སུ་ འབྲང་ རིགས་ ཏེ།
ཚད་མ་མདོའི་དར་ཊཱིཀ་ལས། དེ་དག་གང་གི་རྗེས་སུ་འབྲང་ཞེ་ན།
ཆེན་པོ་ཉིད་ཀྱི་དགོངས་པ་ཟབ་པས། ཞེས་པ་ནས། འདྲེན་པ་
རྣམས་ཀྱིས་ཕྱི་མ་ལྟར་བཞེད་པས། དེ་ལྟར་ཁས་བླང་བར་བྱའོ། །
ཞེས་གསུངས་པའི་ཕྱིར། དེའི་ཕྱིར་འཁྲུལ་ཤེས་སུ་གྱུར་པའི་མངོན་
སུམ་ཚད་མ་ཡོད་པར་འདོད་པའི་སྔོན་བྱོན་གྱི་རྩོད་མེད་མཁས་པ་
འདུག་པས། དེང་སང་གི་རྟོག་གེ་སྨྲ་བ་འགའ་ཞིག་གིས། འཁྲུལ་
ཤེས་སུ་གྱུར་པའི་མངོན་སུམ་བཤད་པ་འདི་ནི་སྔོན་བྱོན་མཁས་པ་
རྣམས་ཀྱིས་ལྗགས་ཙམ་ཡང་གཡོ་བར་མ་མཛད་ཅེས་བཤད་པ་ནི་རྡོ་
གཅལ་སྟེང་གི་སྨྲ་བ་ལས་གཞུང་མང་བཀླགས་པའི་ཁ་ཕོ་མིན་པར་
གསལ་ལོ། ། སེམས་ཙམ་པའམ་གྲུབ་མཐའ་གཞན་ཞིག་གིས་ཤན་
324
ཁ



མ་རྟོགས་ལོག་རྟོག་ཐེ་ཚོམ་གསུམ་གླེང་བ།
ཞུགས་པར་འདོད་པའང་བརྟག་སྟེ། རྒྱལ་དབང་བློས་ཀྱང་རང་
ཉིད་ཀྱི་འདོད་ པ་དེ་ རྣམ་ འགྲེལ་ རང་ལུགས་ སུ་ འགྲེལ་ བ་ ཡིན་ལ།
སེམས་ཙམ་རྣམ་བརྫུན་པ་དང༌། དབུ་མ་ཐལ་འགྱུར་པས་སོ་སྐྱེའི་
རྒྱུད་ཀྱི་དབང་བོའི་མངོན་སུམ་ལ་འཁྲུལ་ཤེས་ཀྱིས་ཁྱབ་པར་འདོད་པ་
བདེན་པས། དེ་དག་གི་པཎ་ཆེན་རྣམས་ཀྱིས་དེ་ལྟར་ལྗགས་གཡོ་
བར་མཛད་པའང་གོར་མ་ཆག་པ་དང༌། དེས་ན་དེ་དག་གི་ཤན་
ཞུགས་ པར་ གྱུར་པའི་དབང་དུ་བྱས་ནའང་དམའ་འབེབ་བྱེད་མི་
རིགས་ཏེ། གྲུབ་མཐའ་འོག་མ་དོར་ནས་གོང་མ་ལ་འཇུག་དགོས་
ཤིང༌། ཤན་ཞུགས་པའི་དོན་ནི། རྣམ་འགྲེལ་ཊཱིཀ་ཆེན་རིགས་
པའི་རྒྱ་མཚོ་ལས། མཁས་རློམ་ཁ་ཅིག ཤན་ནི་ཕྲ་མོའམ་ཅུང་
ཟད་ལ་ཟེར་ཏེ། ཞེས་འཆད་པ་ནི་གསུང་རབ་ཀྱི་བརྡ་ཙམ་ལའང་
མ་བྱང་བཞིན་དུ་བྱུང་རྒྱལ་སྨྲ་བ་ལ་ངོ་ཚ་མེད་པ་ཁྱོད་ནི་སྨྱོན་པའི་གར་
མཁན་ནོ། ། ཤན་ཞེས་པ་རང་གི་གནས་ཚོད་ཀྱི་དབང་གིས་མ་ཡིན་
པར་ གཞན་ གྱི་ ཤུགས་ ཀྱིས་ རང་ ལའང་ ཆོས་ ཉིད་ འོངས་ པ་ སྟེ།
དཔེར་ན་ཆོམ་རྐུན་དང་འགྲོགས་པའི་དགེ་སློང་རང་ཉིད་ཀྱིས་མ་བྱིན་
པར་མ་བླངས་ཀྱང༌། གྲོགས་ཀྱི་ཤན་གྱིས་དགེ་སློང་ལའང་ཆོམ་རྐུན་
གྱི་ཐ་སྙད་བྱུང་བ་ལྟ་བུའོ། ། ཞེས་གསུངས་ཡོད་པ་རེད།
གསུམ་པ།
ཐེ་ཚོམ་ལ་དཔྱད་པ།
ཐེ་ ཚོམ་ གྱི་ དོན་ ལ་ མཁས་ པའི་ བཞེད་ ཚུལ་ མི་ མཐུན་ ཏེ།
- 32 --



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
འགའ་ཞིག་གིས། རང་ཡུལ་ལ་རང་སྟོབས་ཀྱིས་བློ་རྩེ་གཉིས་པ་བྱེད་
པའི་ཆ་ནས་བཞག་པའི་རྩ་ཉོན་དེ། ཐེ་ཚོམ་གྱི་མཚན་ཉིད་དུ་་་
བཞག་ནས། དེ་ལ་ཉོན་མོངས་ ཅན་ གྱིས་ ཁྱབ་ པར་འདོད་ ཅིང་།
དེ་ལ་དབྱེ་ན་དོན་འགྱུར་གྱི་ཐེ་ཚོམ་དང་། དོན་མི་འགྱུར་གྱི་ཐེ་ཚོམ།
ཆ་མཉམ་པའི་ཐེ་ཚོམ་དུ་དབྱེར་ཆོག་ཀྱང་དེ་གསུམ་གང་རུང་ཡིན་ན་
ཐེ་ཚོམ་ཡིན་པས་མ་ཁྱབ་སྟེ། ཉན་ ཐོས་མི་སློབ་པའི་རྒྱུད་ཀྱི་་་་་
གཟུགས་ཕྱི་རོལ་དོན་དུ་གྲུབ་བམ་མ་གྲུབ་ཕལ་ཆེར་མ་གྲུབ་ལས་ཆེ་
སྙམ་པའི་ཐེ་ཚོམ་ཐེ་ཚོམ་མ་ཡིན་པའི་ཕྱིར་ཏེ། ཉོན་མོངས་མ་ཡིན་
པའི་ཕྱིར། ཞེས་ཐེ་ཚོམ་ལ་རྩ་ཉོན་གྱིས་ཁྱབ་པ་དང་དེ་ལ་སེམས་
བྱུང་གིས་ཁྱབ་པ་དང་ལྟ་མིན་གྱིས་ཁྱབ་པ་སོགས་བཞེད་དོ། །
ཡང་དྲན་དབང་ཕལ་མོ་ཆེ་ཞིག་གིས། ཐེ་ཚོམ་གྱི་ངོ་བོ་རང་
ཡུལ་བདེན་བཞི་སོགས་ལ་དམིགས་ནས་རྣམ་པ་ཡུལ་དེ་ལ་རང་སྟོབས་
ཀྱིས་མཐའ་གཉིས་སུ་དོགས་པའི་རྣམ་པ་ཅན་བྱེད་ལས་བླང་དོར་ལ་
གེགས་བྱེད་པའི་སེམས་བྱུང་དེ་འཇོག་ལ། མཐའ་གཉིས་སུ་དོགས་
པ་ནི་ཕྱོགས་གཉིས་པོའི་གང་དུ་ཡང་ཁ་ཚོན་མི་ཆོད་པར་གནས་པ་ལ་
ཟེར། ཐེ་ཚོམ་ལ་རྩ་ཉོན་དགོས་ན་དེའི་དབྱེ་བའི་དོན་འགྱུར་གྱི་ཐེ་
ཚོམ་ལ། སྒྲ་རྟག་གམ་མི་རྟག་ཕལ་ཆེར་མི་རྟག་ལས་ཆེ་སྙམ་པའི་ཐེ་
ཚོམ་བཞག་པ་འགལ་བར་སྣང་ལ། རྣམ་པ་གཅིག་ཏུ་ན་དེ་གསུམ་
སྒྲའི་བརྗོད་རིགས་ཀྱི་དབྱེ་བ་ཡིན་ནམ་ངོ་བོའི་དབྱེ་བར་དཔྱད་པའི་
གནས་སོ། །
ཡང་འགའ་ཞིག་གིས་ཐེ་ཚོམ་དུ་གྱུར་པའི་སེམས་བྱུང་དང་་་་
ཡ- 326 --
)HA



མ་རྟོགས་ལོག་རྟོག་ཐེ་ཚོམ་གསུམ་གླེང་བ།
སེམས་གཉིས་ཀ་ཡོད་པར་བཤད་ཀྱང་དེ་ལ་སེམས་བྱུང་གིས་ཁྱབ་
དགོས་པ་ཀུན་མཁྱེན་བླ་མའི་ལེགས་བཤད་ལྟར་ཁས་བླངས་ན་ལེགས་
པར་སེམས་སོ། ། ས་སྐྱ་པཎ་ཆེན་གྱིས། ཐེ་ཚོམ་ཉིད་ཡིན་དབྱེ་ན་
གཉིས། ། མངོན་དུ་གྱུར་དང་བག་ལ་ཉལ། ། ཞེས་གསུངས་ཡོད་
པས་ཁ་ཅིག་གིས། ཁྲོན་པ་རྙིང་བ་ན་ཆུ་ཡོད་ངེས་སྙམ་པའི་བློ་དེ་
བག་ལ་ཉལ་གྱི་ཐེ་ཚོམ་ཡིན་ཞེས་བཤད་པ་མི་འཐད་དེ། ཐེ་ཚོམ་
ཡིན་ན་དམིགས་རྣམ་འཛིན་པའི་བློ་ཞིག་ཡིན་དགོས་ལ། བག་ལ་
ཉལ་གྱི་ཐེ་ཚོམ་ནི་ཐེ་ཚོམ་གྱི་དབྱེ་བར་གསུངས་ཀྱང་། ཐེ་ཚོམ་མ་
ཡིན་ཏེ། དམིགས་རྣམ་མི་འཛིན་པའི་ཕྱིར་དང་ཐེ་ཚོམ་སྐྱེད་རུང་གི་
ནུས་པའམ་ས་བོན་ལྟ་བུ་ཡིན་པའི་ཕྱིར། དེས་ན་རིག་གཏེར་གྱི་དེ་
རྐྱེན་དང་ཕྲད་ན་ཐེ་ཚོམ་སྐྱེད་རུང་གི་ནུས་པ་ལ་བྱ་བས་ཐེ་ཚོམ་གྱི་རྒྱུ་
ཡིན་པ་ལ་དགོངས་པར་སྡེ་བདུན་རྒྱན་ཡིད་ཀྱི་མུན་སེལ་ལས་གསུངས་
པ་ཡིན་ནོ། །
དེས་ན་ཁོ་བོའི་དམན་བློར་ཐེ་ཚོམ་ལ་རྩ་ཉོན་གྱིས་ཁྱབ་པར་
གསུངས་པ་ནི་ལྟ་མིན་ལྔའི་གང་རུང་དང་མཐོང་སྤང་ཀུན་སྦྱོར་གསུམ་
གང་རུང་ལ་དགོངས་ཏེ་གསུངས་པ་ཡིན་པར་སེམས་ལ་དེས་མི་ཚད་
སྡེ་བདུན་ཆེན་མོ་ལས། རང་གི་འཛིན་སྟངས་མཐའ་གཉིས་སུ་་་
དོགས་པའི་རྣམ་པ་ཅན་གྱི་བློ་དེ་ཐེ་ཚོམ་གྱི་མཚན་ཉིད་དུ་བཞག་ནས་
དབྱེ་བའི་དོན་འགྱུར་ལ་ཕལ་ཆེར་མི་རྟག་ལས་ཆེ་སྙམ་པ་བཞག་པ་
འདིས་ཀྱང་རྩ་ཉོན་ལྟ་ཅི་མི་དགེ་ཙམ་དགོས་པའང་བཤད་མེད་ཅིང་།
མཐར་གཏུགས་ན་ཐེ་ཚོམ་ལ་དགེ་བ་ཡོད་པར་ཡང་སེམས་ཏེ། ཆོས་
- 327 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
མཆོག་གི་ཚད་མ་རྟོག་པ་ལས། གང་ཕྱིར་འཇིག་རྟེན་དོན་གཉེར་ནི།
། ཐེ་ཚོམ་ལས་ཀྱང་འཇུག་ཕྱིར་རོ། ། ཞེས་རྟོག་ལྡན་བསྟན་བཅོས་ལ་
ཐེ་ཚོམ་གྱིས་འཇུག་པར་གསུངས་པའི་ཕྱིར་ཏེ། རྗེའི་ལེགས་བཤད་
གསེར་ཕྲེང་ལས། བསྟན་བཅོས་འདི་ལ་བརྗོད་བྱ། དགོས་པ།
ཉིང་དགོས། འབྲེལ་བ་བཞི་ཕལ་ཆེར་མེད་དམ་སྙམ་པའི་དོན་མི་
འགྱུར་གྱི་དོགས་པ་བཞི་བསལ་ནས། དེ་བཞི་ཕལ་ཆེར་ཡོད་ལས་ཆེ་
སྙམ་པའི་དོན་འགྱུར་གྱི་ཐེ་ཚོམ་བཞི་བསྐྱེད་དེ་རྟོག་ལྡན་བསྟན་བཅོས་
ལ་འཇུག་ཅེས་གསུངས་པའི་ཕྱིར། སྤྱིར་རིགས་གཏེར་ལས། མ་
རྟོགས་ལོག་རྟོག་ཐེ་ཚོམ་གསུམ། ། ཚད་མའི་དགག་བྱ་རྣམ་པ་
གསུམ། ། ཞེས་དེ་གསུམ་ཚད་མའི་དགག་བྱ་སྟེ་འགལ་ཟླ་ཡིན་ཏེ་དེ་
དག་དང་ཚད་མའི་གཞི་མཐུན་མ་གྲུབ་པའི་ཕྱིར། དེ་གསུམ་ལ་
ཁྱབ་ཆེ་ཆུང་ཤིན་ཏུ་ཡོད་དེ། མ་རྟོགས་པའི་བློ་ཡིན་ན་ལོག་རྟོག་
དང་ཐེ་ཚོམ་གང་རུང་ཡིན་པར་མ་ངེས་ཏེ་སྣང་ལ་མ་ངེས་པའི་བློ་
ཐམས་ཅད་མ་རྟོགས་པའི་བློ་ཡིན་ཡང་དེ་གཉིས་གང་རུང་མ་ཡིན་པ་
རྟོགས་སླ་བའི་ཕྱིར། ལོག་རྟོག་དང་ཐེ་ཚོམ་གང་རུང་ཡིན་ན་མ་
རྟོགས་པའི་བློ་ཡིན་པར་ངེས་ཏེ། དེ་གཉིས་གང་རུང་ཡིན་ན་རང་
ཡུལ་མ་ངེས་པ་ཡིན་པས་ཁྱབ་པའི་ཕྱིར། ལོག་རྟོག་ལའང་རང་གི་
འཛིན་སྟངས་མཐའ་གཅིག་ཏུ་ངེས་པས་མ་ཁྱབ་སྟེ། སྒྲ་ཕལ་ཆེར་
རྟག་ལས་ཆེ་སྙམ་པའི་རྟོག་པ་ནི་ལོག་རྟོག་ཡིན་པའི་ཕྱིར། དེས་ན་
ལོག་རྟོག་དང་ཐེ་ཚོམ་གཉིས་ལ་མུ་བཞི་གྲུབ་སྟེ། ལོག་རྟོག་ཡིན་ལ་
ཐེ་ཚོམ་མ་ཡིན་པའི་མུ་ཡོད་དེ། སྒྲ་རྟག་འཛིན་རྟོག་པ་ལྟ་བུ་དེ་ཡིན་
-- 328 ཡ་



མ་རྟོགས་ལོག་རྟོག་ཐེ་ཚོམ་གསུམ་གླེང་བ།
པའི་ཕྱིར། ཐེ་ཚོམ་ཡིན་ལ་ལོག་རྟོག་མ་ཡིན་པའི་མུ་ཡོད་དེ། སྒྲ་
མི་རྟག་ལས་ཆེ་སྙམ་པའི་ཐེ་ཚོམ་ལྟ་བུ་དེ་ཡིན་པའི་ཕྱིར། པ། ཉིས་ཀ་
ཡིན་པ་ཡོད་དེ། སྒྲ་ཕལ་ཆེར་རྟག་ལས་ཆེ་སྙམ་པའི་ཐེ་ཚོམ་དེ་ཡིན་
པའི་ཕྱིར། དེ་གཉི་གའི་གང་ཡང་མ་ཡིན་པ་ཡོད་དེ། མངོན་སུམ་
གྱི་ཚད་མ་དེ་ཡིན་པའི་ཕྱིར་རོ། ། ཡིག་ཆ་གཞན་དང་རྟེན་འབྲེལ་
ལུང་རིགས་བང་མཛོད་སོགས་ནས་ལོག་རྟོག་དང་ཐེ་ཚོམ་འགལ་བར་
གསུངས་ཀྱང་འདིར་སྡེ་བདུན་རྒྱུན་ལྟར་དེ་གཉིས་མི་འགལ་བའི་་་
ལུགས་བཞིན་བཤད་ཡོད། ཚད་མའི་ལྡོག་ཕྱོགས་གསུམ་མདོར་་་
ཙམ་གླེང་བ་རེ་ཞིག་བཤད་ཟིན་ཏོ། །
• 《མཚོ་སྔོན་སློབ་གསོ»རུ་འཁོད།
= 329 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
་་
༄༅། ། དགག་པ་དང་སྒྲུབ་པའི་རྣམ་བཞག་
ཆེ་ལོང་ཙམ་བཤད་པ།
དང་པོ།
དགག་སྒྲུབ་ལས་འཕྲོས་ཏེ་རྩོད་པའི་རྣམ་བཞག
དེ་ཡང་རིགས་པའི་དབང་ཕྱུག་ཆེན་པོ་དཔལ་ཆ་བ་ཆོས་ཀྱི་
སེངྒེ་སོགས་བོད་ཀྱི་སེང་ཆེན་བརྒྱད་སོགས་ཀྱི་དུས་ནས་དེང་གི་བར་
དུ་དར་ཡོད་པའི་ཚད་མ་རིག་པ་ནི་རིག་གནས་གཞན་ལས་ཁྱད་པར་
དུ་འཕགས་པའི་ཐུན་མིན་རིག་གནས་ཤིག་ཡིན་ལ། ཁྱད་པར་དུ་
མཁས་པའི་བྱ་བ་འཆད་རྩོད་རྩོམ་གསུམ་གང་གི་སྐབས་སུའང་མེད་དུ་
མི་རུང་བ་ཉིད་དེ། རང་བློའི་དོགས་སྣང་གི་དྲ་བ་སེལ་བྱེད། ཕ་
རོལ་ཕྱིར་རྒོལ་གྱི་ལོག་རྟོག་གཞོམ་བྱེད། མ་རིག་མུན་སེལ་གྱི་ཉི་
མའི་འོད་ཟེར། ལྟག་འོག་འགལ་ཟློས་ཀྱི་དྲི་མ་འབྱིད་བྱེད་དག་ཏུ་
གྲུབ་ ཡོད་ པ་ ཉམས་ མྱོང་ ཚད་ མ་ བརྒྱ་ ཕྲག་ གིས་ འགྲུབ་ པའི་ ཕྱིར།
མཁས་དབང་དགེ་ཆོས་ལགས་ཀྱིས།
མཁས་པ་རང་གི་རྗེས་སུ་མི་འབྲང་ཡང་། །
རང་ཉིད་བླུན་པོའི་རྗེས་སུ་མི་འབྲང་བ། །
འདི་ནི་མཁས་པའི་དམ་ཚིག་དང་པོ་སྟེ། །
སྲོག་ལ་བབ་ཀྱང་གཅེས་པས་བསྲུང་བར་བྱ། །
ཞེས་པ་ལྟར་བདག་ལྟ་བུ་མཁས་པ་མིན་ནའང་མཁས་པའི་བཤུལ་ལམ་
ཁམས་ 330 -



དགག་སྒྲུབ་ཀྱི་རྣམ་གཞག
ལ་དང་བ་བཅོས་མིན་ཡོད་པས་དེ་ལ་བློ་གྲོས་ཀྱི་གོམ་འགྲོས་འདོར་
འདོད་ཆེ་ན། གནའ་བོའི་མཁས་མཆོག་ཅིག་གིས། སྔོན་ཆད་མ་
བྱུང་བ་ཡང་འདིར་བརྗོད་མེད། ། ཅེས་གསུངས་པའི་བཀའ་ལུང་
མཚོན་ཆར་གྱུར་པ་དག་ལ་སྔར་མེད་ལེགས་བཤད་ཅིག་ངོམ་ རྒྱུས་
དབུལ་བ་སུ་ཡིས་ཀྱང་ཤེས།
ལར་གསར་བཤད་བྱེད་མི་ཐུབ་པ་མ་གཏོགས་གསར་བཤད་ཡ་
མེད་ཅིག་ཞུ་རྒྱུ་མཆིས་ན་ངོ་མཚར་བའི་གནས་ཡིན་པར་སེམས་ཏེ།
བརྗེད་བྱང་འདོད་འཇོ་སོགས་ལས་ཟླ་མེད་ལེགས་བཤད་ལ་སྔོན་མེད་
ལེགས་བཤད་ཅེས་དང༌། །
རྒྱུད་དང་བསྟུན་ཚེ་ཤིན་ཏུ་འགལ་གྱུར་ཅིང་། །
དྲི་མེད་རིགས་པས་དཔྱད་པས་འདོར་དགོས་ཀྱང༌། །
རྒན་རབས་ཚིག་གི་ཞེན་པས་འཇུག་དགོས་པའི། །
ལམ་དེས་བླུན་པོ་མིན་པ་སུ་ཞིག་མགུ། །
ཞེས་སྔོན་བྱོན་དག་ཀྱང་ཚུལ་འདི་ལ་དགྱེས་ཚོར་མཛད་སྣང་ན་དེང་
གི་དུས་འདིར་ལྟ་བ་གསར་པ་ལ་བསྔགས་བརྗོད་ཀྱི་ལངས་ཕྱོགས་ཆེ་
བ་ནི་ཡི་རང་བའི་ཡུལ་དུ་འཁུམས། ཡང་དེང་སང་གི་གཞོན་ནུ་
དཔྱོད་ལྡན་འགའ་ཞིག་གིས་བརྒལ་བརྟག་རྩོད་པའི་སྲོལ་ག་ལས་་་
བརྩམས་པའི་ཆེད་རྩོམ་གྲས་མཐོང་ཚེ། དེ་དག་ནི་རྩོམ་པ་པོ་སྐྱེད་
སྲིང་བྱེད་པའི་གེགས་རྐྱེན་དང༌། ཕན་ཚུན་ལ་དབྱེན་དཀྲུག་བྱེད་
པའི་ཐུར་མ་ཡིན་པར་མཐའ་གཅིག་ཏུ་སྨྲ་བ་ནི། རྨོངས་བློར་ཤར་
ཚོད་ལ་འདི་ལྟར་སེམས་ཏེ། ཡུལ་དུས་གང་ན་མཁས་པའི་ཁྱུ་ཚོགས་
- 331
-



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས། །
དཀྲིགས་ཚེ་དེ་ན་འཆད་རྩོད་རྩོམ་གསུམ་ཡ་བྲལ་དུ་མ་སོང་བ་སྔོན་
ཡང་དེ་ལྟར་ལགས་ པ་ལོ་རྒྱུས་ ཤོག་ངོས་ སུ་ གསལ་ ཞིང་ད་ལྟ་ཡང་་
མཐོང་བ་མངོན་སུམ་ཡིན་པའི་ཕྱིར་ཏེ། འོ་མ་བསྲུབས་པ་ལས་མར་
ལོ་འབྱུང་པ་དང༌། ས་རྡོ་ཕྱར་པ་ལས་གསེར་བྱེ་འབྱུང་བ་ལྟ་བུའོ། །
བསམ་བཞིན་སྙོན་མ་འདིང༌། དེ་ཡང་རྩོམ་པ་ལ་མཁས་དགོས་ན་
དེའི་ཡན་ལག་ཏུ་རང་གཞན་གྱི་རྒྱུད་ཀྱི་སྒྲོ་འདོགས་ཐེ་ཚོམ་ཅི་རིགས་
སེལ་དགོས་ལ། བརྒྱ་ལ་དེ་དག་གི་དྲ་བར་ཚུད་ཚེ་བརྩམས་པ་དེ་
ཡང་འགལ་མ་ངེས་མ་གྲུབ་པའི་སྐྱོན་གྱིས་ངེས་པར་རེག་པར་འགྱུར་
པས། དེའི་གཉེན་པོར་བཤད་ཐབས་ལྔ་སོགས་ལ་མྱོང་བ་དགོས་
ཤིང༌། ཁྱད་པར་དུ་བརྒལ་ལན་ཏེ་རྩོད་པའི་སྒོ་ནས་བརྩམས་པ་ལ་
ཀླན་ཀ་མི་འཇུག་པར་བྱ་དགོས་པའམ་རིགས་པ་དང་སྔ་ཕྱི་མི་འགལ་
བ་བྱ་དགོས་པས་འཆད་རྩོད་རྩོམ་གསུམ་ཡ་བྲལ་དུ་བྱ་མི་རུང་ངོ༌། །
ཙནྡྲ་གོ་མིས་ཀྱང་། གང་ཞིག་མཁས་པའི་ལས་གསུམ་ལས།
རྩོད་འཆད་ངག་ལ་མ་ངེས་པ། །སྲིད་ཕྱིར་མི་འཁྲུལ་རྩོམ་པ་སྟེ། །
ཞེས་དང༌། འཇམ་དབྱངས་ས་པཎ་གྱིས། མཁས་པ་ལེགས་་་་
བཤད་བརྩམས་ན་ཤེས། ། ཞེས་དང་། མཁས་པ་བརྩད་ཅིང་མ་
དྲིས་པ། ། དེ་ཡི་བར་དུ་གཏིང་མི་དཔོགས། ། ཞེས་མཁས་པ་ཡིན་
མིན་ནི་རྩོམ་པ་ལ་བཟང་ངན་གྱི་རྗེས་སུ་འགྲོ་ལྡོག་བྱེད་པ་དང༌། དེ་
ལ་མཁས་པ་ཡང་འཆད་རྩོད་གཉིས་སྔོན་དུ་འགྲོ་དགོས་པས་སྔ་མ་སྔ་
མ་ཕྱི་མ་ཕྱི་མའི་རྒྱུར་འགྱུར་བས་འདོར་བར་བྱ་མི་རིགས། དེས་ན་
རྣམ་དཔྱོད་ཀྱི་ཁོ་ལག་ཡངས་ཤིང་གཞན་ཕན་གྱི་བརྩེ་སེམས་འབར་བ་
- 332 -



དགག་སྒྲུབ་ཀྱི་རྣམ་གཞག
དག་གིས་རང་གི་རིག་གནས་ཀྱི་བ་དན་གཟུང་བར་བྱེ་བའི་དོན་དུ་མ་
རྟོགས་ལོག་རྟོག་ཐེ་ཚོམ་གྱི་འཁྲུལ་བ་རྣམས་བཟློག་ཅིང་དྲི་མེད་ཡང་
དག་གི་བདེན་དོན་གོ་བར་བྱ་བའི་ཕྱིར་ཕ་རོལ་སྐྱེ་བོ་ལ་བརྩད་པར་བྱ་
ཡི། ཆགས་སྡང་དང་ཕྲག་དོག་གིས་རྒྱུད་བརླམས་པས་ཀུན་ནས་
བསླངས་ཏེ་རང་རྒྱལ་འདོད་དང་ཕ་རོལ་བོ་ཕམ་པ་བསྐྱེད་པའི་ཕྱིར་
རྩོད་ པས་ ནི་ རིག་ པའི་ གནས་ ཀྱི་ དཔལ་ གང་ སྤེལ་ མི་ བཏུབ་ ཅིང་།
དེ་ལས་ཀྱང་ཁོན་འཛིན་དང་ཕྱོགས་ལྷུང་གི་རྒྱུ་འབའ་ཞིག་ཏུ་འགྱུར་
བས་གཟབ་པར་བྱ་སྟེ། སློབ་དཔོན་ཆེན་མོ་སའི་རྩ་ལག་ཉིད་ཀྱིས།
གང་ཞིག་རྒྱལ་འདོད་འབའ་ཞིག་གིས། ། རྩོད་སྨྲ་དམ་པ་མ་ཡིན་
གྱི། །དེ་ཉིད་སོམ་ཉི་ངེས་པར་བྱེད། ། ཅེས་གསུངས་ཡོད་པ་རེད།
ཡང་དེང་སང་་གི་འགའ་ཞིག་གིས། རྩོམ་ཞིག་འབྲི་ན་རང་གི་
ལྟ་ཚུལ་གསར་བ་ཞིག་འདོན་མ་ཐུབ་ཚེ་དེས་བྲིས་པ་ལ་དོན་སྙིང་མེད་
པར་འདོད་པ་ཡང་བསམ་པར་འོས་ཏེ། དགོས་པ་དང་ལྡན་པའི་ལྟ་
ཚུལ་གསར་བ་རེ་བཏོན་ན་ངེས་པར་དུ་སྨན་ཡོན་མི་དམན་ཞིང་དེ་
ལས་ ལྡོག་ སྟེ་ དོན་ མེད་ ཀྱི་ ཟུར་ ཟ་ དང༌ རྒྱུ་ ཚོམ་ གྱི་ སྡིགས་ དམོད།
ཟོལ་བཅོས་ཀྱི་གསར་བཤད་དང་འཁྲུལ་ལམ་དུ་འཕྱན་པའི་སྨྲ་བ་དག་
ནི་ཉ་ཉུང་བསྲེས་ པའི་བཟའ་བཅའ་དང་ མཚུངས་པར་ སེམས་ ཏེ།
རང་བློ་གཅིག་པུ་ལ་རྒྱབ་རྟེན་འཆའ་བ་འདི་དར་བདོ་ཚེ་སྣ་ནག་མའི་
རྟགས་མཚན་མངོན་དུ་འགྱུར་བ་དང་ཕུང་གྲོལ་གྱི་རྒྱུ་ཁོ་ན་ཡིན་པའི་
ཕྱིར། དམན་བློ་ལ་འཆར་ཚུལ་ནི། གསར་བཤད་ཅེས་པ་ལ་ཚིག་
གི་གསར་བཤད་དང་དོན་གྱི་གསར་བཤད་གཉིས་ཡོད་སྣང་སྟེ་དང་པོ་
– 333



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
ཚིག་གི་གསར་བཤད་ནི་ཤེས་རིག་གང་དར་བ་ནས་ད་ལྟའི་བར་བྱུང་
ཡོད་དེ། དཔེར་ན། རྗེ་བཙོང་ཁ་པའི་ལེགས་བཤད་ནས་དེང་
དུས་ཀྱི་མཁས་པའི་ལེགས་བཤད་ཐམས་ཅད་དེ་ཡིན་པའི་ཕྱིར་ཏེ།
དེ་དག་བཤད་པ་ཡིན་པ་གང་ཞིག གསར་བའང་ཡིན་པའི་ཕྱིར།
དང་པོ་སླ། ཕྱི་མ་གྲུབ་སྟེ། དེ་དག་སྔོན་གྱི་ཆེད་རྩོམ་དག་དང་
ལྡོག་པ་གཅིག་པའི་བསྐྱར་ཟློས་ཀྱི་བཤད་པ་མ་ཡིན་པའི་ཕྱིར་རོ། །
དེས་ན་ཚིག་གི་གསར་བཤད་ནི། དཀའ་གནས་ཀྱི་དོན་ཞིག་
དུས་དང་གང་ཟག་གི་བློ་ཚོད་དང་བསྟུན་ཏེ་གོ་སླ་བར་ཇི་ལྟར་འགྲེལ་
བ་ལ་གོ་ནའང་མི་རུང་བ་མེད་པར་སེམས་སོ། ། དོན་གྱི་གསར་
བཤད་ནི་མེད་ཅེས་དམིགས་སུ་མི་འདོད་ནའང་རིགས་པར་སྙམ་སྟེ་
བརྟན་གཡོའི་གནས་ལུགས་ཀྱི་དོན་ནི་སུས་ཀྱང་དམན་ལྷག་བྱར་མེད་
པའི་ཕྱིར་ཏེ་བརྟག་གོ ། མདོར་ན་དྲན་དབང་ཆེན་མོ་དགེ་ཆོས་ཀྱི་
ཞལ་སྔ་ནས། བླུན་པོ་ངོ་མཚར་བསྐྱེད་པའི་ཧར་གྱི་གཏམ། །ཆེན་
པོའི་ངོ་བསྲུང་བརྩེགས་པ་གཅམ་བུའི་ཚིག ། དད་པའི་འཁུན་བུ་
སློང་བའི་སྒྲུང་གཏམ་དག ། རིང་དུ་སྤངས་ཏེ་དྲང་པོའི་ལམ་དུ་
ཞུགས། ། ཞེས་པ་ནི་རང་ཅག་ཕྱི་རབས་པ་ལ་ལམ་སྟོན་སྒྲོན་མེ་ཡིན་
པས་ཆེད་རྩོམ་གང་འབྲི་བའི་ཐོག་མའི་སེམས་བསྐྱེད་ལ་དེ་དགོས་པ་
ནི་གནད་དམ་པའོ། །
--
334
ནང་གསང་



དགག་སྒྲུབ་ཀྱི་རྣམ་གཞག
གཉིས་པ།
དགག་སྒྲུབ་དངོས་ཀྱི་རྣམ་བཞག
དགག་སྒྲུབ་གཉིས་ཀྱི་སྤྱིའི་དོན་བཤད་པ་ལ། དགག་པ་ཞེས་
པ་ནི། བརྡ་སྤྲོད་ཀྱི་གཞུང་ལས། མིང་གི་ཐོག་མཐར་མ་མི་མིན་
མེད་སོགས་སྦྱར་བ་ལ་དགག་སྒྲ་ཞེས་འབོད་ཅིང་། འདིར་ཚད་མའི་
གཞུང་ལས་འབྱུང་བའི་དགག་པ་ཞེས་པ་ནི་བློས་རྟོགས་ཚུལ་གྱི་སྒོ་
ནས་བཞག་པ་ཡིན་པས་དགག་སྒྲ་དང་ཁྱད་པར་ཆེ་ཞིང་ཁྱབ་ཆེ་ཆུང་
གི་ཁྱད་ཀྱང་ཡོད་དེ། དགག་སྒྲ་དག་ལས་ཀྱང་ད་དུང་གཞན་མང་
བོ་ཞིག་དགག་པར་བསྟན་པའི་ཕྱིར། ངག་གིས་བརྗོད་པ་ན་ངག་
ཚིག་གིས་ཟིན་ཏེ་དགག་བྱ་བཅད་པའམ། ཡང་ན་དེའི་རྣམ་པ་བློ་
ལ་འཆར་བ་ན་དགག་བྱ་བཀག་པའི་རྣམ་པ་ཅན་དུ་དངོས་སུ་ཤར་
ནས་རྟོགས་དགོས་པའི་གཞལ་བྱ་ཞིག་ཡིན་པས། དངོས་པོ་རང་མ་
ཡིན་པ་བཅད་པ་ལྟ་བུ་དངོས་པོ་ལ་དགག་བྱ་བཅད་ཙམ་དགག་པའི་
དོན་མིན། ཚིག་གིས་ཟིན་པར་དགག་བྱ་བཅད་ཡོད་པ་ལ་དགག་
པས་ཁྱབ་ཀྱང་། དགག་པ་ལ་ཚིག་གིས་ཟིན་པར་དགག་བྱ་བཅད་
པ་མི་དགོས་ཏེ། དོན་དམ་བདེན་པ་དང་ནམ་མཁའ་ལྟ་བུ་རིམ་པ་
བཞིན་དོན་འཆར་བ་ན་སྤྲོས་པ་དང་ཐོགས་རེག་བཀག་པའི་རྣམ་པ་
ཅན་དུ་འཆར་བ་རྣམས་ཀྱང་དགག་པ་ཡིན་ནོ། །
དེ་ཡང་རང་འཛིན་པའི་བློ་ལ་དེའི་སྤྱི་འཆར་བ་ན་དགག་བྱ་
བཅད་པའི་རྣམ་པ་ཅན་དུ་འཆར་བ་ཉིད་དགག་པར་བྱེད་པ་ལ་ཟེར་
ཡ-- 335 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
ཞིང་། རང་མ་ཡིན་གྱི་དགག་བྱ་བཅད་པ་ཙམ་ཞིག་དགག་པ་མ་
ཡིན་ཏེ། ཤེས་བྱ་ཡིན་ཚད་ ཐམས་ ཅད་རང་མ་ཡིན་བཅད་པར་
གནས་པའི་ཕྱིར་རོ། །
དེའི་རྒྱུ་མཚན་གྱིས་ཤེས་བྱ་དེའི་དངོས་མིང་གི་མཐར་དགག་
ཚིག་མ་སྦྱར་ཡང་ཤེས་བྱ་དེ་བློ་ཡུལ་དུ་ཤར་བ་ན་དགག་བྱ་བཅད་པའི་
རྣམ་པར་ཤར་ན་དགག་པ་ཡིན་ལ། དེས་ན་གཞལ་བྱ་དང་ཡོད་པ་
ལ་ སོགས་པ་དངོས་པོར་མ་གྲུབ་པའི་ཆོས་ ཐམས་ ཅད་དགག་པར་
འདོད་དེ། དེ་དག་དངོས་སུ་རྟོགས་པའི་བློ་ཡིན་ན་དགག་བྱ་བཅད་
པའི་རྣམ་པ་ཅན་དུ་འཆར་བས་ཁྱབ་པའི་ཕྱིར། དེར་ཐལ། དེ་
དག་དངོས་ཡུལ་དུ་བྱེད་པའི་མངོན་སུམ་མི་སྲིད་པ་གང་ཞིག དེ་
དག་འཛིན་པའི་རྟོག་པ་ཡིན་ན། རང་མ་ཡིན་པ་ལས་ལོག་པ་ལྟ་
བུར་སྣང་བས་ཁྱབ་པའི་ཕྱིར། དང་པོ་གྲུབ་སྟེ། སྤྱི་མཚན་དངོས་
ཡུལ་དུ་བྱེད་པའི་མངོན་སུམ་ མེད་ པའི་ཕྱིར་ཏེ། མངོན་སུམ་ གྱི་
དངོས་ཡུལ་ཡིན་ན་རང་མཚན་ཡིན་དགོས་པར་སྐབས་འདིའི་རིགས་
པའི་སྤྱི་འགྲོས་ཡིན་པའི་ཕྱིར། རྟགས་གཉིས་པ་སླ། དེ་ལ་དངོས་
པོར་ མ་ གྲུབ་ པའི་ ཆོས་ ཡིན་ ན་ དགག་ པ་ ཡིན་ པས་ ཁྱབ་ ཀྱང་།
དགག་པ་ཡིན་ན་དངོས་པོར་མ་གྲུབ་པའི་ཆོས་ཡིན་པས་མ་ཁྱབ་སྟེ།
སྒྲ་མི་རྟག་པ་དང་སངས་རྒྱས་ཚེ་དཔག་མེད་ལྟ་བུ་དགག་པ་ཡིན་པའི་
ཕྱིར་ཏེ། རང་ཞེས་བརྗོད་པའི་སྒྲས་དགག་བྱ་བཅད་ཡོད་པའི་ཕྱིར།
དེ་ལྟར་ན་དགག་བྱ་དངོས་སུ་བཅད་པའི་སྒོ་ནས་རྟོགས་པར་
བྱ་བའི་དོན་དེ་ལ་གཉིས་ལས། མ་ཡིན་དགག་ནི། བློའི་ཡུལ་དུ་
336 -



དགག་སྒྲུབ་ཀྱི་རྣམ་གཞག
དགག་བྱ་དངོས་སུ་བཅད་ནས་ཆོས་གཞན་འཕེན་པའམ་སྒྲུབ་པ་ཡིན་
ཏེ། དཔེར་ན། སྐྱེས་བུ་གཅིག་དམངས་རིགས་སུ་སྟོན་པར་་་་་
འདོད་པ་ན་འདི་བྲམ་ཟེ་མ་ཡིན་ཞེས་པ་ནི་བྲམ་ཟེ་བཀག་པ་ཙམ་མིན་
གྱི་བྲམ་ཟེ་ལས་གཞན་པ་དེ་ལས་ཐོས་པ་ལས་སོགས་པས་དམན་པའི་
དམངས་རིགས་ཡིན་པར་སྒྲུབ་པ་ལྟ་བུ་སྟེ། སློབ་དཔོན་ཆེན་མོ་
ལེགས་ལྡན་འབྱེད་ཀྱི་དབུ་མ་སྙིང་བོའི་རང་འགྲེལ་རྟོག་གེ་འབར་བ་
ལས། མ་ཡིན་པར་དགག་པ་ནི་དངོས་པོའི་ངོ་བོ་ཉིད་བཀག་པས་
དེ་དང་འདྲ་བ་ལ་དེ་ལས་གཞན་པའི་དངོས་བོའི་ངོ་བོ་ཉིད་སྒྲུབ་པར་
བྱེད་པ་སྟེ། དཔེར་ན། འདི་བྲམ་ཟེ་མ་ཡིན་ནོ་ཞེས་དགག་པས་
བྲམ་ཟེ་འདྲ་བ་དེ་ལས་གཞན་པ་བྲམ་ཟེ་མ་ཡིན་པ་དཀའ་ཐུབ་དང་
ཐོས་པ་ལ་སོགས་པས་དམན་པའི་དམངས་རིགས་ཡིན་པར་སྒྲུབ་པ་ལྟ་
བུའོ། ། ཞེས་པ་ལྟར་རོ། ། དེ་ཡང་དགག་བྱ་དངོས་སུ་བཅད་ནས་
ཆོས་གཞན་འཕེན་པ་ལ། དངོས་དང་ཤུགས་དང་སྐབས་ཀྱིས་་་་་
འཕངས་པ་གསུམ་དུ་ངེས་པར་རྩ་འཇུག་གི་རྣམ་བཤད་ཆེན་མོ་གསུང་
ལ། ལེགས་བཤད་སྙིང་བོ་དང་སྡེ་བདུན་ཆེ་ཆུང་གཉིས་སོགས་ན་
དངོས་ཤུགས་གཉིས་ཀ་ལྡན་པ་ཟུར་དུ་བགྲངས་ཏེ་བཞིར་ངེས་པར་
གསུངས་ཤིང་། རྩ་འཇུག་གི་རྣམ་བཤད་ཆེན་མོ་གཉིས་ཀྱིས་དེ་ལྟར་
གསུངས་པ་ནི་དངོས་ཤུགས་གཉིས་དངོས་སུ་བསྟན་ནས་གཉིས་ཀ་
ལྡན་པ་དེ་གཉིས་ཀྱི་ཁོངས་སུ་འདུ་བར་བཞེད་དེ། དེ་གཉིས་བསྟན་
པའི་རྗེས་སུ་གཉིས་ཀ་ལྡན་པའི་དཔེ་བཞག་འདུག་པས་ཟུར་དུ་ས་
བཅད་མ་བྱས་པ་མ་གཏོགས་བཞེད་པར་གསལ་ལོ། །
337 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
སྤྱན་རས་གཟིགས་བརྟུལ་ཞུགས་ཀྱི་ཤེས་རབ་སྒྲོན་མེའི་འགྲེལ་
བཤད་དུ་དྲངས་པ་ལས། དགག་པར་དོན་གྱིས་བསྟན་པ་དང༌། །
ཚིག་གཅིག་སྒྲུབ་པར་བྱེད་པ་དང༌། །དེ་ལྡན་རང་ཚིག་མི་སྟོན་པ། །
མ་ཡིན་གཞན་པ་གཞན་ཡིན་ནོ། ། ཞེས་པ་ལྟར། །
༡, དོན་གྱིས་བསྟན་པ་ནི། མཆོད་སྦྱིན་ཚོན་པོ་ཉིན་པར་
ཟས་མི་ཟ་བ་ཞེས་པ་ལྟ་བུ་སྟེ་ཉིན་པར་ཟ་བ་བཅད་ནས་མཚན་མོ་ཟ་
བ་ཤུགས་ལ་བསྟན་པའི་ཕྱིར། དོན་གྱིས་བསྟན་པ་ཞེས་བྱའོ། །
ཉ, ཚིག་གཅིག་གིས་དངོས་པོ་སྒྲུབ་པ་ནི། བདག་ལས་མ་
སྐྱེས་པ་ཡོད་ཅེས་པ་ལྟ་བུ་དགག་བྱ་གཅོད་པ་དང་ཆོས་གཞན་དངོས་
སུ་འཕེན་པ་གཉིས་ཀ་ཚིག་གཅིག་གིས་ཟིན་པས་དེ་ལྟར་ཟེར།
༣,དེ་ལྡན་ཏེ་གཉིས་ཀ་ལྡན་པ་ནི་མཆོད་སྦྱིན་ཚོན་པོ་ཉིན་པར་
ཟས་མི་ཟ་བ་རིད་པ་མིན་པ་ཡོད་ཅེས་པ་ལྟ་བུ་དངོས་ཤུགས་ལ་ཆོས་
གཞན་འཕངས་པ་གཉིས་ཀ་ལྡན་པའི་ཕྱིར། །
༤, རང་གི་ཚིག་གིས་མི་སྟོན་པ་ནི། སྐྱེས་བུ་གཅིག་རྒྱ་རིགས་
དང་བོད་རིགས་གང་རུང་གཅིག་ཏུ་ངེས་ཤིང་ཁྱད་པར་མ་ངེས་པའི་
སྐབས་སུ་འདི་རྒྱ་རིགས་མ་ཡིན་ཞེས་པ་ལྟ་བུ་སྟེ་བོད་རིགས་ཡིན་པ་
རང་གི་ཚིག་གིས་མ་བསྟན་ཀྱང་གོ་བ་ལྟ་བུའོ། ། ། །
དེས་ན་འཕེན་ཚུལ་བཞི་བོ་དེ་གང་བྱུང་ཡང་མ་ཡིན་དགག་
ཡིན་ལ། དེ་ལས་གཞན་པ་དེ་བཞི་གང་ཡང་མ་འཕངས་པ་ནི་
དགག་ པ་ ཡིན་ཚེ་ མ་ ཡིན་ དགག་ ལས་ གཞན་ མེད་ དགག་ གོ །
སྒྲའི་བསྟན་བྱ་དང་བློའི་ཡུལ་དུ་ཆོས་གཞན་འཕངས་ན་ཡང་མེད་
338 -



དགག་སྒྲུབ་ཀྱི་རྣམ་གཞག
-
--
--
---
-
-
-
དགག་མིན་ནོ། །
མེད་དགག་ནི། བློས་དགག་བྱ་དངོས་སུ་བཅད་ནས་ཆོས་
གཞན་མི་འཕེན་པའམ་མི་སྒྲུབ་པ་ཡིན་ཏེ། དཔེར་ན། རབ་བྱུང་
གིས་ཆང་འཐུང་དུ་རུང་མི་རུང་དྲིས་པ་ན་ཆང་མི་བཏུང་ངོ་ཞེས་པ་ནི་
ཆང་འཐུང་བ་རྣམ་པར་བཅད་པ་ཙམ་ཞིག་ཡིན་གྱི་དེ་ལས་གཞན་
པའི་བཏུང་བ་བཏུང་ངོ་ཞེས་སམ་མི་བཏུང་ངོ་ཞེས་མི་སྒྲུབ་པ་བཞིན་
ཏེ། རྟོག་གེ་འབར་བ་ལས། དཔེར་ན། བྲམ་ཟེས་ཆང་བཏུང་
བར་མི་བྱའོ། ། ཞེས་བྱ་བ་ཙམ་ཞིག་འགོག་པར་ཟད་ཀྱི། དེ་ལས་
གཞན་པའི་བཏུང་བ་བཏུང་ངོ་ཞེས་སམ་མི་བཏུང་ངོ་ཞེས་མི་བརྗོད་
པ་ལྟ་བུའོ། ། ཞེས་པའི་སྒྲུབ་མི་སྒྲུབ་ནི་འཕེན་མི་འཕེན་དང་དོན་
གཅིག་ལ། གཞན་པ་ཞེས་པ་ནི་དགག་བྱ་བཀག་ཙམ་མིན་པ་ལ་གོ་
དགོས་སོ། །
སྒྲུབ་པ་ནི། རང་དངོས་སུ་རྟོགས་པའི་བློས་རང་གི་དགག་བྱ་
དངོས་སུ་བཅད་ནས་རྟོགས་པར་བྱ་བ་མ་ཡིན་པའི་ཆོས་ཤིག་གམ།
ཡང་ན། དགག་བྱ་བཅད་པ་ལ་མ་བལྟོས་པར་རང་དབང་དུ་བློ་
ཡུལ་དུ་འཆར་བའི་གཞལ་བྱ་ཞིག་ཡིན་དགོས་སོ། ། དེ་ལྟར་ན་
དགགཔ་དང་སྒྲུབ་པ་ཞེས་པའི་ཁྱད་པར་སོགས་ཀྱི་སྤྱིའི་དོན་བཤད་
ཟིན་པའི་ཁུལ་ལོ། །
གསུམ་པ།
དེ་གཉིས་ཀྱི་མཐའ་ཅུང་ཟད་དཔྱད་པ།
- 339 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
ཁ་ཅིག དགག་པ་ཡིན་ན་རང་གི་དངོས་མིང་ལ་དགག་ཚིག་
སྦྱར་བའི་ཆོས་ཡིན་པས་ཁྱབ་པར་འདོད་པ་མི་འཐད་དེ། ནམ་
མཁའ་ལྟ་བུ་དགག་པ་ཡིན་ཡང་རང་གི་དངོས་མིང་ལ་དགག་ཚིག་
སྦྱར་བའི་ཤེས་བྱ་མ་ཡིན་པའི་ཕྱིར། དེར་ཐལ། ནམ་མཁའ་ཞེས་
པའི་ཚིག་ཟུར་གྱི་ནམ་དང་མཁའ་ཞེས་པ་གཉིས་པོ་གང་ཡང་དགག་
ཚིག་མ་ཡིན་པའི་ཕྱིར། དེ་བཞིན་དུ་ཤེས་བྱ་དང་ཡོངས་གྲུབ་དང་
སྤྱི་མཚན་དང་ཆོས་ཉིད་རྣམས་རང་གི་དངོས་མིང་ལ་དགག་ཚིག་མེད་
ཀྱང་དགག་པ་ཡིན་པའི་ཕྱིར་ཏེ། ཡོད་པ་གང་ཞིག དེ་དག་གི་
དོན་སྤྱི་འཆར་བ་དེ་དག་གི་དགག་བྱའི་དོན་སྤྱི་འཆར་བ་ལ་ལྟོས་པའི་
ཕྱིར། ཆོས་ཉིད་ལྟ་བུ་ལ་ཚིག་གིས་དགག་བྱ་དངོས་སུ་བཅད་པ་
མེད་པར་གསུངས་པས་འདིའི་ཟུར་གྱི་ཉིད་ཅེས་པ་ངོ་བོའི་རྐྱེན་དུ་
གསུངས་ཏེ་དགག་ཚིག་མིན་ནམ་སྙམ་ཞེས་《 སེར་ཤུལ་དྲང་ངེས་ཟབ་
དོན་གསལ་བའི་སྒྲོན་མེ》ནས་བཤད་དོ། །
ཡང་ འགའ་ ཞིག་ གིས། དགག་ པའི་ མཚན་ ཉིད་ ཡོད་ དེ།
རང་ཞེས་བརྗོད་པའི་སྒྲས་རང་མ་ཡིན་པ་བཅད་པའི་ཚུལ་གྱིས་བརྗོད་
པར་བྱ་བའི་ཆོས་དེ་འཇོག་ཟེར་ན། བུམ་པའང་དགག་པ་ཡིན་པར་
འགྱུར་ཏེ། རང་ཞེས་བརྗོད་པའི་སྒྲས་རང་མ་ཡིན་པ་བཅད་པའི་
ཚུལ་གྱིས་བརྗོད་པར་བྱ་བའི་ཤེས་བྱ་ཡིན་པའི་ཕྱིར། དེར་ཐལ།
རང༌ ཞེས་ བརྗོད་ པའི་ སྒྲ་ དེ་ སེལ་ འཇུག་ གི་ སྒྲ་ ཡིན་ པའི་ ཕྱིར་ ཏེ།
གཞི་གྲུབ་པའི་ཕྱིར། གོང་དུ་འདོད་མི་ནུས་ཏེ། སྒྲུབ་པ་ཡིན་པའི་
–
340 ཡས་མས་ལས་



དགག་སྒྲུབ་ཀྱི་རྣམ་གཞག་
ཕྱིར་རོ། ། དེས་ན་གཞུང་གཞན་ན་དགག་བྱ་དངོས་སུ་གཅོད་པ་
ཞེས་སྦྱར་མེད་ཀྱང་འདོད་དགོས་ཏེ། དགག་བྱ་བཅད་པ་ཙམ་ནི་སྒྲ་
བློ་གང་ལའང་ཡོད་པའི་ཕྱིར། རྩ་འཇུག་གི་ཊཱིཀ་ཆེན་གཉིས་དང་
དྲང་ངེས་རྣམ་འབྱེད་ཚད་མའི་སྤྱི་དོན་གཉིས་སོགས་ལས་དགག་བྱ་
དངོས་སུ་བཅད་པ་དགོས་པ་གསལ་བའི་ཕྱིར། ཡང་ལ་ལས། མ་
ཡིན་ཞེས་པའི་ཚིག་གིས་མ་ཡིན་དགག་སྟོན་པ་དང་མེད་ཅེས་པའི་
ཚིག་གིས་བཀག་པ་མེད་དགག་ཡིན་ཟེར་ན། འོ་ན། བདག་ལས་
མ་ཡིན་གཞན་ལས་མིན་ཞེས་བཀག་པ་དེ་ཡང་མ་ཡིན་དགག་ཡིན་
པར་ཐལ་ལོ། ། འདོད་མི་ནུས་ཏེ། དེ་མེད་དགག་ཡིན་པར་སློབ་
དཔོན་ལེགས་ལྡན་དང་ཟླ་བ་གཉིས་ཀས་བཤད་པའི་ཕྱིར། །
གཞན་ཡང་སངས་རྒྱས་ཚེ་དཔག་མེད་ཅེས་པ་ལྟ་བུ་ཡང་རང་
གི་མིང་གི་ཟུར་ན་མེད་ཅེས་པ་ཡོད་ཀྱང་མེད་དགག་མ་ཡིན་པའི་ཕྱིར་
ཏེ། རྟག་པ་མ་ཡིན་པས་སོ། ། ཡང་ཁ་ཅིག་ན་རེ། དངོས་པོ་
དང་སྒྲུབ་པ་དོན་གཅིག རྟག་པ་དང་དགག་པ་དོན་གཅིག་ཅེས་
ཟེར། དེ་ལྟར་ན་དངོས་པོ་ཡིན་ན་སྒྲུབ་པ་ཡིན་པས་ཁྱབ་པར་ཐལ་
ལ། དེ་ཡང་འདོད་ན། སྒྲ་མི་རྟག་པ་ལྟ་བུ་དངོས་པོ་ཡིན་ཡང་
སྒྲུབ་པ་མ་ཡིན་པའི་ཕྱིར་ཏེ། དགག་པ་ཡིན་པའི་ཕྱིར། དེར་ཐལ།
མི་རྟག་པ་དགག་པ་ཡིན་པའི་ཕྱིར་ཏེ། མི་རྟག་པ་ཞེས་བརྗོད་པའི་
སྒྲ་དེ་དགག་ཚིག་ཡིན་པར་སྐད་དོད་ཀྱིས་ཀྱང་འགྲུབ། དོན་གྱི་སྒོ་
ནས་ཀྱང་འགྲུབ་པའི་ཕྱིར། རྟགས་དང་པོ་གྲུབ་སྟེ། དེའི་སྐད་
དོད་ལ་ཨ་སད་ད་དང༌། ཨ་ཏིརྱ་ཞེས་པ་གསུམ་ཡོད་པའི་ ཨ་དང་།
- 341 -ཁས



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
ནི་དང་ནོ་རྣམས་དགག་ཚིག་ཡིན་པའི་ཕྱིར། ཚད་མའི་རྒྱན་ལས།
ནོ་ཞེས་པ་ནི་དགག་པའི་སྒྲ་སྟེ། ཨ་དང་ནི་དང་མ་དང་ནོ་ཞེས་བྱ་བ་
དག་ནི་དགག་པའི་སྒྲའོ། ། ཞེས་སོ། ། རྟགས་གཉིས་པ་གྲུབ་སྟེ།
མི་རྟག་པ་ཞེས་པའི་ཚིག་དེ་དགག་ཚིག་ཡིན་པར་ཐལ། དེའི་ཚིག་
ཟུར་གྱི་མི་ཞེས་པ་དེ་རྟག་པ་ལས་དོན་གཞན་སྟོན་པའི་དགག་ཚིག་
ཡིན་པའི་ཕྱིར། དེ་དགག་སྒྲ་བདུན་གྱི་ནང་ནས་གཞན་པའི་དགག་
སྒྲར་ འགྱུར་ ཏེ། རང་ འགྲེལ་ ལས། སྡུག་ བསྔལ་ པ་ དང་།
བདག་མེད་པ་དང༌། མི་རྟག་པ་རྣམས་སོ་ཞེས་པའི་ཐད་ཀྱི་ཤཱཀྱ་
བློའི་འགྲེལ་པ་ལས། མི་རྟག་པའི་སྒྲ་ནི་བློས་བཏགས་པ་རྣམ་པར་
བརྗོད་པས་མི་རྟག་པ་བརྗོད་དོ། །ཞེས་བཤད་པའི་ཕྱིར། ཞེས་པ་
འདི་ནི་མཁས་གྲུབ་ཆེན་པོ་འཇམ་དབྱངས་བཞད་པའི་སྔོན་མེད་་་
ལེགས་བཤད་རྨ་མེད་པའོ། ། སྡེ་བདུན་རྒྱུན་དང་རིགས་རྒྱུན་སོགས་
ན་དངོས་པོ་ཐམས་ཅད་སྒྲུབ་པའི་མཚན་གཞིར་ཡང་བཞག་ཡོད།
ཞེས་མཐའ་དཔྱད་མངས་སུ་དོགས་ནས་འདི་ཙམ་གྱིས་རེ་ཞིག་
རྫོགས་པར་བྱས་སོ། །
• 《རྩེར་སྙེག»དུས་དེབ་ཏུ་འཁོད།
- 342



ཐལ་འགྱུར་བའི་ཚད་མའི་རྣམ་གཞག
༄༅། ། ཐལ་འགྱུར་བའི་ལུགས་ཀྱི་ཚད་མའི་
རྣམ་བཞག་ལ་ཅུང་ཟད་ཙམ་
དཔྱད་པ།
སྤྱིར་ཚད་མ་ཞེས་པ་ནི་རིག་པའམ་ཤེས་པ་ཡང་དག་པ་ཞིག་ཏུ་
འདོད་པ་རྒྱ་བོད་ཀྱི་ཕྱི་ནང་ མཁས་ པ་ཀུན་མཐུན་པར་ གྱུར་ ཅིང་།
དེ་ཡང་ཤེས་བྱ་འཇལ་བྱེད་ཀྱི་བློ་རྣལ་མ་ཞིག་སྟེ་རགས་ཞིབ་ཀྱི་དབང་
གིས་ལ་ལས་མངོན་སུམ་དུ་རྟོགས་པའི་ཚད་མ་གཅིག་པུ་ལས་མེད་
པར་འདོད་པ་དང་། འགའ་ཞིག་གང་ཟག་ཕལ་བ་ཚུར་མཐོང་གི་
རྒྱུད་ན་མི་བསླུ་བའི་ཤེས་པ་མེད་པས་ཚད་མ་གཏན་མ་མཆིས་པར་
བཞེད་ལ། རྣམ་འགྲེལ་ལུགས་ལ་ཚད་མ་ལ་གསར་རྟོགས་དགོས་
པར་བཤད་པས་གོང་གི་བློ་ཡང་དག་པ་དེ་ལ་སྐད་ཅིག་སྔ་ཕྱིའི་ཆ་ཕྱེ་
ནས་སྐད་ཅིག་དང་པོ་རྣམས་ལ་འཇོག དོན་གྱི་དབང་དེས་དེང་
སང་ཚད་མའི་དོན་ལ་བསྡུས་གྲྭ་ནས་བཤད་པ་ཁོ་ན་ཡིད་ལ་བཞག་སྟེ་
ཆེད་རྩོམ་འབྲི་བ་དང་ཞིབ་འཇུག་བྱས་པ་མང་དུ་ཡོད་པ་དགའ་བའི་
ཡུལ་དུ་རིགས་ནའང་། ཤེས་བྱ་ཐམས་ཅད་ཕྱ་ལེ་བ་མ་ཡིན་པའི་
དཔེ་ལྟར་བོད་རང་གི་རིག་གནས་ཆེ་བ་ལྔའི་ཡ་གྱལ་ནང་དོན་རིག་
པའི་《དབུ་མའི་གཞུང》དུ་ཐུན་མོང་མ་ཡིན་པའི་ཚད་མའི་གོ་དོན་
དང་རྣམ་བཞག་བཀྲལ་བ་ངོ་མཚར་བ་འདུག་པ་ལ་ད་སྔ་གླེང་བརྗོད་
དང་ཞིབ་འཇུག་བྱས་པའི་ཆེད་རྩོམ་བྲིས་པ་སྲིད་མཐར་སྣང་བས་ཡིད་
- 343 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
རབ་ཏུ་ཕངས་ཏེ་རང་བློས་གང་ལྕོགས་ཀྱིས་འདིའི་ལུགས་ཀྱི་ཚད་མའི་
རྣམ་བཞག་སྙུག་ཐོགས་དབང་བོ་རྣམས་ལ་དྲན་སྐུལ་ཙམ་གྱི་ཕྱིར་དུ་
དཔྱད་ཐོ་ཙམ་འགོད་པར་འདོད་དོ། །
༡. ཚད་མའི་སྒྲ་དོན་དང་མཚན་ཉིད་ལ་དཔྱད་པ།
ཚད་མའི་སྐད་དོད་པྲ་མཱ་ཎ་ཞེས་པའི་ པྲའི་དོན་དང་པོའམ་
ཐོག་མ་ལ་འཇུག་ཅིང་མཱ་ཎ་ཞེས་པ་འཇལ་བ་ལ་འཇུག་པས་དང་བོར་
འཇལ་བ་ལ་འདོད་ན་མི་འཐད་དེ། དེ་ནི་སྡེ་བདུན་ལྟར་རུང་བ་
ལས་ལུགས་འདིར་ཚད་མ་ལ་ཐོག་མཐའ་བར་གསུམ་མི་འགྲུབ་པའི་
ཕྱིར་ཏེ། རྩོད་པ་ཟློག་པ་ལས། དེ་ཡང་དང་པོ་འགྲུབ་མིན་ལ། །
བར་མ་མ་ཡིན་ཐ་མ་མིན། ། ཞེས་པ་ལྟར་དཔྱད་ན་དངོས་པོ་གང་གི་
ཐོག་མཐའ་དང་རང་རིག་གཞན་རིག་སོགས་མི་འོས་ཏེ། དེ་དག་
སྐད་ཅིག་དང་པོ་ཙམ་ཚད་མར་བཞག་པ་བཏགས་དོན་བཙལ་བར་
སོང་བའི་ཕྱིར་རོ། །
བཏགས་དོན་བཙལ་ན་ནི་ཆོས་གང་ཡང་ཡོད་པར་འཇོག་ཏུ་
མེད་པས་ཚད་མ་ལ་སོགས་པའི་འཁོར་འདས་ཀྱི་རྣམ་བཞག་གི་ཆོས་
ཐམས་ཅད་བློ་ལྷན་སྐྱེས་རང་ག་པ་ལྟར་བཏགས་དོན་མི་འཚོལ་བའི་
ཐ་སྙད་ཚད་མ་ལ་ཇི་ལྟར་སྣང་བ་ལྟར་འཇོག་དགོས་པ་དང༌། སྐད་
ཅིག་སྔ་ཕྱི་སོ་སོར་ཕྱེ་ནས་འདི་ཚད་མ་ཡིན་འདི་ཚད་མ་མིན་ཞེས་ཚད་
- 344 -



ཐལ་འགྱུར་བའི་ཚད་མའི་རྣམ་གཞག
མའི་བཏགས་དོན་བཙལ་ནས་བཞག་པས་དེ་འདྲ་མི་འཐད་པར་ཤེས་
དགོས། ཀུན་མཁྱེན་འཇམ་དབྱངས་བཞད་པས་མཛད་པའི་《དབུ་
མ་ཆེན་མོ་ལུང་རིགས་གཏེར་མཛོད»ལས། “འདི་གཞན་རིག་དང་
གསར་ དུ་ གཉིས་ ཀ་ ལ་ སྐྱོན་ དུ་ འགྱུར་ རོ”། ། ཞེས་ པ་ ལྟར་རོ། །
དབུ་མ་བའི་ལུགས་ལ་འཇིག་རྟེན་རང་དགའ་བ་ལྟར་བཏགས་དོན་མ་
བཙལ་བར་མི་བསླུ་བའི་ཤེས་པ་ཚད་མའི་དོན་དུ་འཇོག་པར་བརྟེན།
གངས་ཅན་གྱི་མཁས་པ་སྟག་ཚང་བ་ཆེན་པོས་ཚད་མ་མཚོན་ཚུལ་ལ་
རང་གིས་ངེས་སམ་གཞན་གྱིས་ངེས་ཞེས་དཔྱད་པ་མང་བོ་མི་དགོས་
པར་འཇིག་རྟེན་པའི་བློ་ལྷན་སྐྱེས་རགས་པ་སྔ་ཕྱི་གཅིག་འཛིན་གྱི་
ཚད་མ་འཇོག་པ་ལ་རྩོད་ཟློག་རྩ་འགྲེལ་རྣམས་ལས་དཔྱད་པ་མང་པོ་
མཛད་ཡོད་པས་དཔྱད་དཀའོ། ། །
ཡང་ཁ་ཅིག་གིས་འདི་བའི་ལུགས་ལ་ཤེས་པ་གང་ཡིན་ཚད་མ་
ཡིན་པར་འདོད་པའང་ཤིན་ཏུ་མི་འཐད་དེ། ལུང་རིགས་གཉིས་
དང་འགལ་བའི་ཕྱིར། ལུང་གི་གནོད་པ་ནི། དབུ་མ་བཞི་བརྒྱ་
བའི་འགྲེལ་པ་ལས། དེ་ལྟར་གྱུར་པ་ནི་ཚད་མ་ཉིད་དུ་བརྟག་་་་
རིགས་པ་མ་ཡིན་ཏེ། རྣམ་པར་ཤེས་པ་ཐམས་ཅད་ཀྱང་ཚད་མ་
ཉིད་དུ་ཐལ་བའི་ཕྱིར་ཞེས་ཤེས་པ་ཐམས་ཅད་ཚད་མ་ཡིན་ཟེར་བའི་
ཕྱི་ནང་མཁས་པ་སུ་ཡང་མེད་པས་དེ་ལྟར་ཐལ་བ་འཕངས་པའི་ཕྱིར།
རིགས་པའི་གནོད་པ་ཡོད་དེ། བདག་འཛིན་གཉིས་དང༌། སྒྲ་
རྟག་འཛིན་རྟོག་པ་དང་། ཟླ་གཅིག་ཟླ་གཉིས་སུ་སྣང་བའི་དབང་
ཤེས་རྣམས་ཚད་མ་མ་ཡིན་པའི་ཕྱིར་ཏེ། རང་གི་འཛིན་སྟངས་ཀྱི་
- 345 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
ཡུལ་ལ་སླུ་བ་ཡིན་པའི་ཕྱིར་རོ། །ཡངཚད་ཞེན་པ་ཁ་ཅིག གསར་
དུ་མི་བསླུ་བའི་ཤེས་པ་ཚད་མའི་མཚན་ཉིད་དུ་འདོད་པ་མི་འཐད་དེ།
སྔོན་འཛིན་མིག་ཤེས་ཀྱིས་ དྲངས་པའི་ངེས་ཤེས་ཚད་མ་ཡིན་ཡང་
མཚན་ཉིད་དེ་མ་ཡིན་ཏེ། རྟོགས་ཟིན་རྟོགས་པ་ཡིན་པའི་ཕྱིར་ཏེ་
བཅད་ཤེས་ཡིན་པའི་ཕྱིར། དེས་ན་ཤེས་པ་རྣམས་སྐད་ཅིག་སྔ་ཕྱི་
སོགས་མི་འབྱེད་པ་དང་རང་གི་འཛིན་སྟངས་ཀྱི་ཡུལ་ལ་མི་བསླུ་པ་
ཡིན་པས་བཅད་ཤེས་དག་ཀྱང་ཚད་མར་འགྲུབ་པོ། ། །
རང་ལུགས་སྐྱོན་མེད་ནི། མི་བསླུ་བའི་ཤེས་པ་དེ་ཚད་མའི་
མཚན་ཉིད་ཡིན་ཏེ། དཔལ་ལྡན་ཟླ་བའི་དབུ་མ་བཞི་བརྒྱ་བའི་
འགྲེལ་བ་ལས། མི་སླུ་བའི་ཤེས་པ་ནི་འཇིག་རྟེན་ན་ཚད་མ་ཉིད་དུ་
མཐོང་ན། ཞེས་བཤད་པའི་ཕྱིར་དང་། ཡང་གོ་ཐོབ་ཀྱི་དབང་དུ་
བྱས་ན། རང་གི་འཛིན་སྟངས་ཀྱི་ཡུལ་ལ་མི་བསླུ་བའི་ཤེས་པ་ཚད་
མའི་མཚན་ཉིད་དུ་བཞག་ཆོག་ཀྱང་རང་གི་འཛིན་སྟངས་ཀྱི་ཡུལ་ལ་
མ་ འཁྲུལ་ བའི་ ཤེས་ པ་ དེ་ ཚད་ མའི་ མཚན་ ཉིད་ དུ་ མི་ རུང༌ སྟེ།
སེམས་ཅན་གྱི་རྒྱུད་ཀྱི་དབང་མངོན་ཚད་མ་ཐམས་ཅད་རང་གི་འཛིན་
སྟངས་ཀྱི་ཡུལ་ལ་འཁྲུལ་བའི་ཤེས་པ་ཡིན་པའི་ཕྱིར། ཐལ་འགྱུར་
བའི་སྐབས་ཀྱི་གྲུབ་མཐའ་རྩ་བར། འཁྲུལ་ཡང་ཚད་མར་མི་འགལ་
ཞེས་གསུངས་པའི་ཕྱིར། སྒྲ་བཤད་ཀྱང་པྲ་མཱ་ཎ་ཞེས་པའི་པྲ་ཐོག་
མ་དང་གསར་དུ་སོགས་ལ་མི་བྱེད་པ་གོང་དུའང་བཤད་ཟིན་ལ་ཆོས་
རབ་ཏུ་རྣམ་འབྱེད་ཀྱི་ཤེས་རབ་ལྟ་བུ་ནི་རབ་ཏུ་དང་ཡང་དག་པར་
འཇལ་བས་ན་ཚད་མ་ཞེས་བྱ་སྟེ། ཕྲ་རབ་ཏུ་དང་མཱ་ཎ་འཇལ་བ་ལ་
- 346 -



ཐལ་འགྱུར་བའི་ཚད་མའི་རྣམ་གཞག
འཇུག་པའི་ཕྱིར་ཏེ། དེ་ལྟར་བཅོམ་ལྡན་འདས་ཀྱི་མདོ་ལས་བཤད་
པའི་ཕྱིར། བློ་གྲོས་མི་ཟད་པ་ལས། དགེ་བ་དང་མི་དགེ་བའི་ཆོས་
རྣམས་རབ་ཏུ་ཤེས་པ་ནི་ཤེས་རབ་པོ། ། ངེས་པར་འབྱེད་པའི་ཆོས་
རྣམས་ལ་རྟོག་པ་ནི་ཤེས་རབ་པོ། ། འཕགས་པའི་ཆོས་མངོན་དུ་
གྱུར་པས་ན་ཤེས་རབ་ནི་ཚད་མར་གྱུར་པའོ་ཞེས་སོ། ། དེས་ན་གང་
ཟག་ ཡིན་ ན་ ཁྱོད་ཀྱི་ རྒྱུད་ཀྱི་ཚད་མ་ ཞིག་ཡོད་ པས་ ཁྱབ་ པ་ ཡོད།
འཕགས་པའི་མཉམ་གཞག་མ་གཏོགས་པའི་སེམས་ཅན་རྒྱུད་ཀྱི་ཤེས་
པ་ཡིན་ན་སྣང་ཡུལ་ལ་འཁྲུལ་པས་ཁྱབ་པར་འདོད་པ་ནི་ཐལ་འགྱུར་
བའི་ཐུན་མོང་མ་ཡིན་པའི་ཁྱད་ཆོས་ཡིན་པའི་ཕྱིར་རོ། །
༢. ཚད་མའི་དགོས་དོན་དང་དབྱེ་བ་ལ་དཔྱད་པ།
མི་ཤེས་པ་འགའ་ཞིག་གིས་མཉམ་མེད་ཇོ་བོའི་བདེན་གཉིས་
སོགས་ལས། མངོན་སུམ་དང་རྗེས་དཔག་བཤད་པ་ལ་དགོས་པ་
མེད་དེ། ཕྱི་རོལ་གཞན་སྡེའི་རྒོལ་བ་བཟློག་པའི་ཕྱིར་དུ་མཁས་པ་
རྣམས་ཀྱིས་བྱས་པ་ཡིན་ཞེས་ པས་ སོ་ཞེས་ཟེར་བ་ནི་མ་ཤེས་པའི་་
རྟགས་ཏེ། དེའི་དོན་ནི་རྣམ་འགྲེལ་གྱི་རང་མཚན་ནམ་དོན་དམ་
པར་གྲུབ་པ་སྣང་ཡུལ་དུ་བྱས་པའི་མངོན་སུམ་དང་། སྤྱི་མཚན་
སྣང་ཡུལ་དུ་བྱས་པའི་རྗེས་དཔག་གཉིས་བཤད་པ་འདིར་བཀག་པ་
ལས་སྤྱིར་ཚད་མ་མི་འགོག་སྟེ། གཞལ་བྱ་རྟོགས་དགོས་པའི་ཕྱིར།
- 347 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
ཁྱབ་པ་ཡོད་དེ། གཞལ་བྱ་རྟོགས་པ་ཚད་མ་ལ་རག་ལས་པའི་ཕྱིར་
རོ། །
ཚད་མའི་དབྱེ་བ་གཞལ་བྱའི་དབང་གིས་འཇོག་པ་ཐམས་ཅད་
མཐུན་མོད། འོན་ཀྱང་རྣམ་འགྲེལ་ལྟར་གཞལ་བྱ་རང་སྤྱི་གཉིས་ཀྱི་
སྒོ་ནས་འཇོག་པ་མི་རིགས་ཏེ། དེ་ལྟར་དཔྱད་ནས་འཇོག་ན་མཚན་
ཉིད་གཉིས་ཀྱི་རྟེན་ཆོས་ཅན་ཡོད་ན་གཞལ་བྱ་ཕུང་གསུམ་པ་ཡིན་
པས་ཚད་མ་གཉིས་མི་འཐད་ཅིང་། རྟེན་མཚན་གཞི་མེད་ན་མཚན་
ཉིད་གཉིས་ཀྱང་མེད་དགོས་པས་ཚད་མ་གཉིས་མི་འཐད་པའི་ཕྱིར།
དེས་ན་དེའི་ལུགས་ཀྱི་མཚན་ཉིད་དང་ཚད་མ་རྣམས་བདེན་གཉིས་
གང་དུའང་མ་གྲུབ་པོ། །
གཞལ་བྱ་རང་སྤྱི་གཉིས་ཀྱིས་འཇིག་རྟེན་ཐ་སྙད་དུ་ཡང་ཚད་
མ་གཉིས་སོ་སོར་འཇོག་མི་ཐུབ་སྟེ། ཡིད་ཀྱི་མངོན་སུམ་གྱི་གཟུང་
ཡུལ་ལ་སྤྱི་མཚན་བྱེད་པ་ཡོད་ལ། རྗེས་དཔག་རྣམས་ཀྱང་རང་རང་
གི་སྣང་ཡུལ་ལ་ལྟོས་ཏེ་མངོན་སུམ་གྱི་ཚད་མ་ཡིན་པའི་ཕྱིར། དེའི་
ཕྱིར་གཞལ་བྱ་ལ་མངོན་གྱུར་དང་། ཅུང་ཟད་ལྐོག་གྱུར། ཤིན་ཏུ་
ལྐོག་གྱུར། དཔེ་དོན་འདྲེས་པའི་ལྐོག་གྱུར་ཏེ་ཁྱད་པར་འདི་བཞིའི་
དབང་གིས་མངོན་སུམ་ཚད་མ་དང༌། དངོས་སྟོབས་རྗེས་དཔག་
དང་། ལུང་གི་ཚད་མ་དང་། དཔེ་ཉེར་འཇལ་གྱི་ཚད་མ་དང་
བཞི་འཇོག་དགོས་སོ། །བཞིར་དབྱེ་བ་འདི་ཡང་བསྡུ་ན་མངོན་རྗེས་
གཉིས་སུ་འདུ་རུང་སྟེ། ཚད་མ་ཕྱི་མ་གསུམ་པོ་རྗེས་དཔག་ཚད་མ་
ཡིན་པའི་ཕྱིར་རོ། །
- 348 -



ཐལ་འགྱུར་བའི་ཚད་མའི་རྣམ་གཞག
༣. དབྱེ་བ་འབྱེད་བྱེད་མངོན་ལྐོག་གཉིས་ལ་དཔྱད་པ།
འགའ་ཞིག་ཤེས་བྱ་ཐམས་ཅད་མངོན་གྱུར་དང་ལྐོག་གྱུར་་་་
གཉིས་ཀ་ཡིན་པར་འདོད་ན། འོ་ན་ཡོད་ཚད་མངོན་སུམ་གྱི་ཚད་
མས་རྟོགས་པར་བྱ་བ་ཡིན་པར་འདོད་དགོས། དེ་ལྟར་ན་མངོན་
སུམ་གྱི་ཚད་མས་རྟོགས་པར་བྱ་བ་མ་ཡིན་པའི་དངོས་བོ་ཞིག་མེད་
པར་ཧ་ཅང་ཐལ་བའི་ཕྱིར། མྱོང་སྟོབས་ཀྱིས་རྟོགས་པར་བྱ་བའམ་
དབང་བོ་དྲུག་པོ་ཅི་རིགས་ཀྱིས་གཟུང་བྱ་དེ་མངོན་གྱུར་དུ་འདོད་དེ།
མངོན་ སུམ་ དང་། མངོན་ གྱུར་ དང་། དབང་བོའི་ ཡུལ་ དང་།
ལྐོག་ཏུ་མ་གྱུར་པའི་ཆོས་བཞི་དོན་གཅིག་པའི་ཕྱིར་ཏེ། འཆི་མེད་
མཛོད་ལས། དབང་བོས་མངོན་སུམ་དུ་རྟོགས་པའི་དོན་མངོན་
གྱུར་དུ་བཤད་པས་སོ། །རྟགས་སྟོབས་ལ་བརྟེན་ནས་སམ་རྒྱུ་མཚན་
ལ་བརྟེན་ནས་རྟོགས་པར་བྱ་བ་དེ་ལྐོག་གྱུར་གྱི་དོན་ཡིན། རྗེས་
དཔག་ གི་ གཞལ་བྱ་དང༌། མངོན་ སུམ་ མ་ ཡིན་ པའི་ ཆོས་ དང་།
དབང་བོའི་ཡུལ་མ་ཡིན་པའི་ཆོས་དང༌། ལྐོག་གྱུར་རྣམས་དོན་
གཅིག་པས་མངོན་ལྐོག་གཉིས་ལུགས་འདི་ལ་འགལ་ལོ། ། དེ་བས་
ཚད་མ་བས་བཤད་པའི་མངོན་གྱུར་ཡིན་ན་འདི་བའི་མངོན་གྱུར་ཡིན་
པས་མ་ཁྱབ་ཅིང་ཚད་མ་བའི་ལྐོག་གྱུར་ཡིན་ན་འདིའི་ལྐོག་གྱུར་ཡིན་
པས་ཀྱང་མ་ཁྱབ་སྟེ། རིམ་བཞིན་སྒྲ་མི་རྟག་པ་དང་བུམ་པ་ལྟ་བུ་
ཁ 349 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
འཇོག་རིགས་པས་དབུ་ཚད་གཉིས་ཀྱི་མངོན་ལྐོག་བཞེད་ཚུལ་ཆེས་མི་
མཐུན་པ་ཤེས་པར་བྱ། ཚད་མ་བའི་ལུགས་ལ་མངོན་སུམ་ལ་རྟོག་
མེད་ཀྱི་ཤེས་པ་ཞིག་དགོས་ལ། འདིར་དབང་བོའི་ཡུལ་དུ་གྱུར་པའི་
ཆོས་ཐམས་ཅད་མངོན་སུམ་དུ་འཇོག་སྟེ་འཇིག་རྟེན་ཐ་སྙད་ཀྱི་གྲགས་
པ་དང་ཡང་མཐུན་པར་སེམས་སོ། ། འདིའི་ལུགས་ཀྱི་ཤེས་པ་དེ་ལ་
ལྐོག་ཏུ་གྱུར་མ་གྱུར་གྱི་དོན་ནི། ཤེས་པ་དེས་ཡུལ་དེ་རྟགས་དང་རྒྱུ་
མཚན་ ལ་ མ་ལྟོས་པར་མྱོང་སྟོབས་ ཀྱིས་ རྟོགས་ ནུས་ པའི་ཆོས་དེ།
ཤེས་པ་དེ་ལ་མངོན་གྱུར་དུ་སོང་བ་དང༌། ཤེས་པ་དེས་རྟགས་ལ་མ་
བརྟེན་པར་མྱོང་སྟོབས་ཀྱིས་གཞལ་མི་ནུས་པའི་ཆོས་དེ། ཤེས་པ་དེ་
ལ་ལྐོག་གྱུར་གྱི་དོན་ཡིན་ནོ། །
༤. མངོན་སུམ་དང་རྗེས་དཔག་ལ་དཔྱད་པ།
སྐབས་འདིར་མངོན་རྗེས་ཀྱི་ཚད་མ་གཉིས་ཀུན་བཏུས་དང་སྡེ་
བདུན་ལྟར་ཁས་ལེན་མི་རུང་སྟེ། སྡེ་བདུན་མདོ་དང་བཅས་པའི་
གཞུང་ ལས་ མངོན་ སུམ་ གྱི་ སྒྲ་ ཡུལ་ ཅན་ ཤེས་ པ་ ལ་ དངོས་ དང༌།
ཡུལ་ལ་བཏགས་ནས་འཇུག་པར་བཤད་པ་དང་། འདིར་ཡུལ་ལ་
དངོས་དང་ཡུལ་ཅན་ལ་བཏགས་ནས་འཇུག་དགོས་ཏེ། ཟླ་བས།
དེའི་ཕྱིར་འཇིག་རྟེན་ན་ཡུལ་ཁོ་ན་དངོས་ཀྱིས་འཇུག་པའི་མངོན་སུམ་
ཡིན་ལ་ཤེས་པ་ནི་གདགས་པ་ལས་སོ་ཞེས་པའི་ཕྱིར་རོ། །
ཁ 350 -



ཐལ་འགྱུར་བའི་ཚད་མའི་རྣམ་གཞག
གཞན་ཡང་ཚད་མའི་ལུགས་ཀྱི་ཡུལ་ལ་མངོན་སུམ་བཏགས་པ་
བ་དང་ཡུལ་ཅན་ལ་མངོན་སུམ་དངོས་ཀྱི་ཐ་སྙད་འཇོག་པ་ཡང་ཁས་
མི་ལེན་ཏེ། དེ་འཇིག་རྟེན་གྲགས་པ་དང་འགལ་པའི་ཕྱིར། དེར་
ཐལ། འཇིག་རྟེན་དབང་བོས་མཐོང་བ་ལ་མངོན་སུམ་དུ་མཐོང་
བར་གྲགས་པའི་ཕྱིར། མངོན་བརྗོད་ལས་ཀྱང་། མངོན་སུམ་་
དང་ནི་དབང་བོའི་ཡུལ། ། ཞེས་པ་ལྟར་ལུགས་འདིས་འཇིག་རྟེན་
གྲགས་པའི་ཀུན་རྫོབ་ལ་ཟུར་ཙམ་མི་གནོད་པར་མ་ཟད་གཅིག་གྲོགས་
སུ་གཅིག་འགྲོ་བའི་རིགས་པ་ཤ་སྟག་འགོད་འདུག་པས་རྩོད་སྒྲུབ་ཀྱི་
རིགས་པ་ལས་མ་འདས་པར་སེམས་སོ། ། །
ཡང་ཚད་མ་བའི་ལུགས་ལ་མངོན་སུམ་གྱི་ཚད་མ་ལ་རྟོག་བྲལ་
ཞིག་དགོས་པར་འདོད་ཀྱང་འདིར་རྟོག་པར་གྱུར་པའི་མངོན་སུམ་
ཚད་མ་ཁས་ལེན་པའི་ཕྱིར་ཏེ། རྗེས་དཔག་ སྐད་ཅིག་གཉིས་པ་
མངོན་ སུམ་ གྱི་ ཚད་ མར་ འདོད་ པའི་ ཕྱིར། ཡང་ ཁ་ ཅིག་ གིས།
མངོན་སུམ་ཚད་མའི་མཚན་ཉིད་ལ། རང་གི་འཛིན་སྟངས་ཀྱི་ཡུལ་
དུ་གྱུར་པའི་གཞལ་བྱ་མངོན་གྱུར་པ་ལ་མི་བསླུ་བའི་ཤེས་པ་འཇོག་སྟེ།
དེ་ལྟར་《 འབའ་བསྡུས》ལས་བཤད་པའི་ཕྱིར་ཟེར་ན། དེ་ནི་གོ་
ཐོབ་ཀྱི་དབང་དུ་བྱས་པ་ལས་མཚན་ཉིད་དུ་མི་རུང་བའི་ཕྱིར་ཏེ།
མཚན་ཉིད་ལ་ཁྱབ་པ་སྒོ་བཞི་ཚང་དགོས་པས་དེ་གཉིས་ཡོད་ཁྱབ་
མཉམ་མ་ཡིན་པའི་ཕྱིར་རོ། །
ཡང་ལ་ལ་ཞིག་གིས་མཚན་ཉིད་གོང་གི་དེ་ལྟར་བཞག་ནས་
མངོན་ལྐོག་གཉིས་འགལ་ཟེར་བ་ནི་ནང་འགལ་གྱི་ཕུང་བོ་སྟེ། བར་
- 351 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
ཆད་མེད་ལམ་གྱི་འཛིན་སྟངས་ཀྱི་ཡུལ་བདེན་མེད་དེ་རང་གི་འཛིན་
སྟངས་ ཀྱི་ཡུལ་དུ་གྱུར་པའི་གཞལ་བྱ་ལྐོག་ གྱུར་ པ་ ཡིན་ པས་ དང་།
མཚན་ཉིད་དེར་ཐལ་པའི་ཕྱིར་ཏེ། རྣལ་འབྱོར་མངོན་སུམ་ཡིན་
པའི་ཕྱིར་རོ། །
རྟོག་མེད་ཀྱི་ཤེས་པ་རྣམས་ལ་ཞེན་ སྟངས་མེད་ཀྱང་འཛིན་་་་
སྟངས་ཡོད་དེ། བར་ཆད་མེད་ལམ་དེ་བདེན་འཛིན་དང་དམིགས་
པ་གཅིག་ལ་དམིགས་ནས་འཛིན་སྟངས་དངོས་འགལ་ཏུ་ཞུགས་པའི་
ཡེ་ཤེས་ཡིན་པའི་ཕྱིར་རོ། ། ཡང་ཚད་མ་པ་ལྟར་རྗེས་དཔག་ཀྱང་
རང་ གི་ རྟེན་ རྟགས་ཡང་དག་ལ་བརྟེན་ནས་སྐྱེས་པར་ མ་ངེས་ཏེ།
ཐལ་འགྱུར་ཙམ་ལ་བརྟེན་པའི་རྗེས་དཔག་ཡོད་པའི་ཕྱིར་རོ། །
ཡང་། ལ་ལས་རྗེས་དཔག་སྐད་ཅིག་གཉིས་པ་རྗེས་དཔག་ཏུ་
འདོད་ཟེར་ན། བ་ལང་གི་ཆ་ཤས་རེ་རེ་ནས་བ་ལང་དུ་འགྱུར་བ་
དང༌། སྔོན་པོའི་རྡུལ་ཕྲ་རབ་རེ་རེ་ནས་གཟུགས་ཀྱི་སྐྱེ་མཆེད་དུ་
ཐལ་པའི་ཕྱིར། དེས་ན་འཐད་ཅིང་སྐྱོན་བྲལ་བའི་རང་ལུགས་ཤིག་
འཇོག་ན། འཛིན་སྟངས་ཀྱི་ཡུལ་གྱི་གཞལ་བྱ་མངོན་སུམ་པ་ལ་མི་
བསླུ་བའི་ཤེས་པ་དེ་མངོན་སུམ་གྱི་ཚད་མའི་མཚན་ཉིད་ཡིན། དེ་
ལ་བདག་རྐྱེན་གྱི་སྒོ་ནས་དབྱེ་ན། དབང་མངོན་དང་ཡིད་མངོན་
གཉིས་ཡོད། དབང་བོ་གཟུགས་ཅན་གྱི་བདག་རྐྱེན་ལ་བརྟེན་པའི་
མངོན་སུམ་གྱི་ཚད་མ་དེ། དབང་མངོན་གྱི་མཚན་ཉིད། དེ་ལ་
ནང་གསེས་ཀྱིས་དབྱེ་ན། མིག་གི་དབང་བོའི་མངོན་སུམ་ནས་ལུས་
ཀྱི་དབང་པོའི་མངོན་སུམ་ཚད་མའི་བར་ལྔ་ཡོད་དོ། །
ཡ 352 -



ཐལ་འགྱུར་བའི་ཚད་མའི་རྣམ་གཞག
བདག་རྐྱེན་ཡིད་དབང་ཙམ་ལ་བརྟེན་པའི་ཚད་མ་དེ་ཡིད་ཀྱི་
མངོན་སུམ་གྱི་ཚད་མའི་མཚན་ཉིད། །
གཞན་ཡང་མངོན་སུམ་ཚད་མ་ ལ། དབང་མངོན་ཡིན་་་་་
མངོན་རྣལ་འབྱོར་མངོན་སུམ་སྟེ་གསུམ་དབྱེ་ཚེ། དང་པོ་གཉིས་ཀྱི་
མཚན་ཉིད་གོང་དུ་བཤད་ཟིན་མོད། འོན་ཀྱང་ཡིད་མངོན་དང་དེ་
གསུམ་དུ་ཕྱེ་བའི་ཡིད་མངོན་གཉིས་མི་འདྲ་སྟེ། དེ་ལ་རྣལ་འབྱོར་
མངོན་སུམ་དུ་གྱུར་པའི་ཡིད་མངོན་དེ་གཉིས་སུ་ཕྱེ་བའི་ཡིད་མངོན་
ཡིན་ཡང་གསུམ་དུ་ཕྱེ་བའི་ཡིད་མངོན་མ་ཡིན་པའི་ཕྱིར། བདག་
རྐྱེན་ཞི་ལྷག་ཟུང་འབྲེལ་ལ་བརྟེན་ནས་བདེན་བཞིའི་ཁྱད་ཆོས་སམ་
བདག་མེད་ཕྲ་རགས་ཅི་རིགས་མངོན་སུམ་དུ་རྟོགས་པའི་མངོན་སུམ་
གྱི་ཚད་མ་དེ། རྣལ་འབྱོར་མངོན་སུམ་གྱི་ཚད་མའི་མཚན་ཉིད་ཡིན།
རྣལ་འབྱོར་མངོན་སུམ་ཡིན་ན་ཡིད་མངོན་ཡིན་པས་ཁྱབ་ཀྱང་ཡིད་
མངོན་ལ་དེས་མ་ཁྱབ་པ་ཤེས་སླའོ། ། རྒྱུ་མཚན་བསྒྲུབ་བྱ་ལ་མི་
འཁྲུལ་པ་ལ་དངོས་སུ་བརྟེན་ནས་རང་གི་འཛིན་སྟངས་ཀྱི་ཡུལ་གྱི་
གཞལ་བྱ་ལྐོག་གྱུར་པ་ལ་མི་བསླུ་བའི་ཤེས་པ་དེ། རྗེས་སུ་དཔག་
པའི་ཚད་མའི་མཚན་ཉིད་ཡིན། དེ་ལ་དབྱེ་ན། དངོས་སྟོབས་
རྗེས་དཔག་དང་། ཡིད་ཆེས་རྗེས་དཔག དཔེ་ཉེར་འཇལ་གྱི་
རྗེས་དཔག་དང་གསུམ་ཡོད། རང་གི་འཛིན་སྟངས་ཀྱི་གཞལ་བྱ་
ལྐོག་ གྱུར་ རྟགས་ སྟོབས་ ཀྱིས་ དངོས་ སུ་ རྟོགས་ པའི་ ཤེས་ པ་ དེ།
དངོས་སྟོབས་རྗེས་དཔག་གི་དོན་ཡིན། མཚན་གཞི། སྒྲ་མི་རྟག་
པ་རྟོགས་པའི་རྗེས་དཔག་གོ ། འདི་གཞལ་བྱའི་གནས་གཉིས་པ་
-- 353 ཡ



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
-
-
ཅུང་ཟད་ལྐོག་གྱུར་འཇལ་བྱེད་ཀྱི་ཤེས་པ་ཡིན། ཅུང་ཟད་ལྐོག་གྱུར་
སྒྲ་མི་རྟག་པ་དང་སྟོང་ཉིད་ལ་སོགས་པ་སྟེ་གྲུབ་མཐའ་འོག་མ་དང་
འདྲ། །
རང་གི་འཛིན་སྟངས་ཀྱི་ཡུལ་གཞལ་བྱ་ཤིན་ཏུ་ལྐོག་གྱུར་རྟགས་
སྟོབས་ཀྱིས་རྟོགས་པའི་བློ་ནི་ ཡིད་ཆེས་རྗེས་དཔག་གི་མཚན་ཉིད།
འདི་དང་ལུང་གི་ཚད་མ་གཉིས་དོན་གཅིག ལུང་གི་ཚད་མ་དང་
ལུང་ཚད་མ་གཉིས་མི་འདྲ་ སྟེ། ཕྱི་མ་ལ་དཔྱད་གསུམ་གྱིས་དག་
པའི་ལུང་གིས་ཁྱབ་པའི་ཕྱིར། ལུང་ལ་བརྟེན་ནས་རྟོགས་པའི་རྗེས་
དཔག་དེ་ཡིད་ཆེས་རྗེས་དཔག་གི་མཚན་གཞིའོ། ། སྐབས་འདིའི་
དཔྱད་གསུམ་གྱིས་དག་པའི་དོན་ནི། ༡ཡུམ་མདོ་ལྟ་བུའི་ལུང་དེའི་
མངོན་གྱུར་བསྟན་པའི་དོན་དེ་ཉིད་རང་གི་མངོན་སུམ་གྱིས་དེ་ལྟར་
ཡིན་མིན་དཔྱད་ནས་དེ་ལྟར་ཡིན་པ་ལ་ཚད་མའི་གནོད་པ་མེད་པ་
དང༌། ༢ ལྐོག་གྱུར་བསྟན་པའི་དོན་དེ་ཉིད་དེ་ལྟར་ཡིན་མིན་དངོས་
སྟོབས་རྗེས་དཔག་གིས་དཔྱད་ནས་དེ་ལྟར་ཡིན་པ་ལ་གནོད་པ་མེད་
པ་དང༌། ༣ ཤིན་ཏུ་ལྐོག་གྱུར་བསྟན་པའི་དོན་དེ་ཉིད་ལ་ལུང་རང་
གི་དངོས་བསྟན་ཤུགས་བསྟན་དང་སྔ་ཕྱི་འགལ་མི་འགལ་བརྟགས་
ནས་འགལ་བའི་གནོད་པ་མེད་པར་མཐོང་བའི་ལུང་དེ་ནི་ལུང་ཚད་
མ་དང་དཔྱད་གསུམ་གྱིས་དག་པའི་ལུང་དུ་འདོད། འདི་ལ་དཔྱད་
པ་ གསུམ་ གྱིས་ དག་ ནས་ ལུང་ ལ་ ཡིད་ ཆེས་ ཀྱིས་ འཇུག་ པའི་ ཚེ།
དགོངས་གཞི་བདེན་པ་དང་། དགོས་དོན་ཆེན་པོ་ཅན་དུ་ཐག་ཆོད་
ནས་འཇུག་པ་ཡིན་གྱི་བརྗོད་བྱ་དེ་ཁོ་ནའོ་སྙམ་སྟེ་འཇུག་པ་ནམ་ཡང་
ག་འདབས
354



ཐལ་འགྱུར་བའི་ཚད་མའི་རྣམ་གཞག
མ་ཡིན་ཏེ། གནས་དང་པོ་གཉིས་ལ་དགོས་པའི་དབང་གིས་དོན་
གཞན་དུ་གསུངས་པ་ཡང་མང་དུ་ཡོད་པ་བཞིན་གནས་གསུམ་པ་ལ་
ཡང་ཡིན་པས་འཇུག་བྱ་ཤིན་ལྐོག་སྟོན་པའི་ལུང་དེ་ཉིད་ཀྱང་དེ་འདྲ་
བའི་དགོངས་པ་ཅན་གྱི་གསུང་ཡིན་མིན་སོགས་ནམ་ཡང་ཐག་ཆོད་
པའི་སྐབས་མེད་པས་སོ། །རང་གི་འཛིན་སྟངས་ཀྱི་ཡུལ་གྱི་གཞལ་
བྱའི་འདྲ་ཆོས་ལྐོག་གྱུར་པ་འཇལ་བའི་རྗེས་དཔག་དེ། དཔེ་ཉེར་
འཇལ་གྱི་རྗེས་དཔག་གི་མཚན་ཉིད། དཔེར་ན། བ་ལང་དང་བ་
མིན་འདྲར་འཛིན་དང་། མྱུ་གུ་དང་གཟུགས་ཅན་གཉིས་རྫུན་པར་
མཚུངས་འཛིན་ལྟ་བུ། འདིར་རྗེས་དཔག་རྣམས་གཞུང་གཞན་དུ་
རང་གི་རྟེན་རྟགས་ཡང་དག་ལ་དངོས་སུ་བརྟེན་ནས་སྐྱེ་དགོས་པ་
དང་། ཡང་ལ་ལས། ཐལ་འགྱུར་ཙམ་གྱིས་བསྒྲུབ་བྱ་རྟོགས་པའི་
རྗེས་དཔག་སྐྱེ་མི་ཐུབ་པར་བཤད་པ་རྣམས་ཀུན་མཁྱེན་ཡིག་ཆར་
བཀག་པ་ལྟར་དང༌། ཡང་འཇམ་དཔལ་དབྱངས་རྗེ་བཙུན་ཆོས་ཀྱི་
རྒྱལ་མཚན་དང་གུང་རུ་སོགས་དང་ཀུན་མཁྱེན་བླ་མས་མཛད་པའི་
《ཚིག་གསལ་སྟོང་ཐུན་གྱི་ཚད་མའི་རྣམ་བཤད་ཟས་རྒྱས་ཀུན་་་་་་
གསལ» སོགས་ ཀྱིས། 《སྟོང་ ཐུན་ སྐལ་ བཟང་ མིག་འབྱེད»དུ།
རང་རྒྱུད་པ་མན་ཆད་ཀྱི་ལུགས་ལ་རྗེས་དཔག་ཚད་མ་རྣམས་སྣང་
ཡུལ་ ལ་ འཁྲུལ་ ཞིང༌། ཞེན་ ཡུལ་ ལ་ མ་ འཁྲུལ་ བར་ འདོད་ ཀྱང་།
འདིར་ནི་དེ་ཁས་བླང་དུ་མི་རུང་སྟེ། ཞེས་བཤད་པ་ལ་བརྟེན་ནས་
ཚད་ མ་ པ་ ལྟར་མ་འཁྲུལ་བར་མི་བཞེད་ཀྱང་། རྗེ་ཙོང་ཁ་ པའི་
《ལམ་རིམ》ལས། འདི་ལྟར་ཕུང་བོ་མི་རྟག་སོགས་སུ་འཛིན་པའི་
- 355 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
རྟོག་པ་ནི་སྣང་ཡུལ་ལ་འཁྲུལ་ཡང་། དངོས་པོའི་འཛིན་སྟངས་ལ་
ཚད་མའི་གནོད་པ་མེད་པས་ཕྱིན་ཅི་མ་ལོག་པའམ་མ་འཁྲུལ་བ་ཞེས་
བྱ། ཞེས་གསུངས་པས་གོང་གི་སྟོང་ཐུན་ཆེན་མོའི་བཤད་པ་དེ་རྗེས་
དཔག་རང་གི་ཞེན་ཡུལ་ལ་སྣང་བའི་སྒོ་ནས་འཁྲུལ་ཞེས་པའི་དོན་
ཡིན་པས་ལམ་རིམ་དང་མི་འགལ་བར་མ་ཟད་ཤིན་ཏུ་མཐུན་པར་
《དབུ་མའི་མཐའ་དཔྱོད»དུ་གསལ་བ་བཞིན་ནོ། །དེ་ལྟར་ན་ཐལ་
འགྱུར་བའི་ལུགས་ཀྱི་ཚད་མའི་རྣམ་བཞག་སྤྱི་དོན་ཙམ་རེ་ཞིག་བཤད་
ཟིན་པའི་ཁུལ་ལོ། །
• དཔྱད་གཞིའི་ཡིག་ཆ།
༡ ཀུན་མཁྱེན་འཇམ་དབྱངས་བཞད་པས་བརྩམས་པའི《དབུ་མ་རྒྱས་
པ》བླ་བྲང་པར། །
༢ འཇིགས་མེད་དབང་བོས་བརྩམས་པའི《དབུ་མ་ལུང་རིགས་སྒྲོན་
མེ»བླ་བྲང་པར།
༣ འཇམ་དབྱངས་བཞད་པས་བརྩམས་པའི་《གྲུབ་མཐའ་ཆེན་མོ་》
ཀན་སུའུ་མི་རིགས་དཔེ་སྐྲུན་ཁང་། །
༩ རྗེ་ཙོང་ཁ་བའི་《བྱང་ཆུབ་ལམ་རིམ་ཆེ་བ》མཚོ་སྔོན་མི་རིགས་དཔེ་
སྐྲུན་ཁང་།
༥ མཁས་གྲུབ་རྗེའི《སྟོང་ཐུན་ཆེན་མོ»སྐུ་འབུམ་ཤིང་པར།
༦ཐུབ་བསྟན་དགེ་ལེགས་རྒྱ་མཚོའི 《བསྡུས་གྲྭའི་སྤྱི་དོན་རིན་ཆེན་
ཁག 356 --



ཐལ་འགྱུར་བའི་ཚད་མའི་རྣམ་གཞག
སྒྲོན་མེ»ཀྲུང་གོ་བོད་ཀྱི་ཤེས་རིག་དཔེ་སྐྲུན་ཁང་།
༧འཇམ་དབྱངས་བཞད་པའི《ཚད་མའི་རྣམ་བཤད་ཟབ་རྒྱས་ཀུན་
གསལ»བླ་བྲང་དགོན་པའི་ཤིང་པར། ་ །
༨ ཨ་ ཁུ་ གུང་ཐང་བློ་གྲོས་ཚང་གི《དབུ་མ་ ཟབ་ལམ་ལྟ་བའི་མིག་་་
འབྱེད》བླ་བྲང་དགོན་པའི་ཤིང་པར་བཅས་སོ། །
• 《བོད་ལྗོངས་ཞིབ་འཇུག»ཏུ་འཁོད།
ལས 357
-



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
༄༅། ། བཀའ་དང་བསྟན་བཅོས་ཞེས་པའི་
གོ་དོན་ལ་ཆེ་ལོང་ཙམ་དཔྱད་པ།
དང་པོ། གླེང་བསླངས་ཏེ་མཚམས་སྦྱར་པ།
དེ་ཡང་འོ་སྐོལ་ཁ་བ་ཅན་གྱི་ཡུལ་འདིར་བཙན་པོ་སའི་ཚངས་
པ་རིམ་བྱོན་གྱི་སྐུའི་རིང་ནས་གཙུག་ལག་གཉིས་ཆར་གྱི་ཤེས་རིག་
དར་མགོ་ཚུགས་པ་ནས་བཟུང་། རིམ་པར་སྐད་གཉིས་སྨྲ་བའི་ལོ་
ཙཱ་བ་འཇིག་རྟེན་མིག་ཏུ་གྱུར་པ་འཇམ་མགོན་ཐོན་མི་ས་སྟོཊ། སྐ་
ཅོག་ཞང་གསུམ། (དུས་རབས་བརྒྱུད་པ་ལ་བྱོན)ལོ་ཆེན་རིན་བཟང་།
(༩༥༨—༡༠༥༥)རྗེ་རྔོག་ལོ་ཙཱ་བ་བློ་ལྡན་ཤེས་རབ། (༡༠༥༩-
༡༡༠༩) ས་སྐྱ་པཎ་ཆེན། (༡༡༨༢ –༡༢༥༡) ཤོང་དཔང་་
རྣམ་གཉིས། ལོ་ཆེན་ནམ་མཁའ་བཟང་བོ་ཡབ་སྲས། (རབ་བྱུང་
དྲུག་པའི་ནང་བྱོན)ཞྭ་ལུ་ལོ་ཙཱ་པ་ཆོས་སྐྱོང་བཟང་བོ། (༡༩༩༡-
༡༥ ༢༧) སྟག་ཚང་ལོ་ཙཱ་བ་ཤེས་རབ་རིན་ཆེན། སི་ཏུ་བསྟན་པའི་
ཉིན་བྱེད(༡༧༠༠–༡༧༧/༤) མཁས་དབང་དགེ་འདུན་ཆོས་་་་་
འཕེལ་ ( ༡༩༠༢—༡ེ༥༡)སོགས་སྔ་ཕྱིར་ཟམ་མ་ཆད་པར་བྱོན་
པ་མང་པོས་རྒྱ་གར། རྒྱ་ནག བལ་ཡུལ་རྣམས་ཀྱི་ཤེས་རིག་ནོར་
བུ་སྟོན་པ་ཐུབ་པའི་དབང་བོའི་བཀའ་དང༌། རིག་པའི་གནས་ལྔའི་
བང་མཛོད་དེ་དགོངས་འགྲེལ་གྱི་བསྟན་བཅོས་ཇི་སྙེད་ཅིག་གངས་
-358 ཁ



བཀའ་དང་བསྟན་བཅོས་ཀྱི་གོ་དོན།
ཅན་བོད་ཀྱི་སྐད་དུ་བསྒྱུར་པར་གླེགས་བམ་སུམ་བརྒྱ་དང་ལྔ་བཅུ་
ལྷག་བཞུགས་པ་ལ་ད་ལྟ་ བཀའ་འགྱུར་དང་། བསྟན་འགྱུར་དུ་་
གྲགས་པ་འདི་རྣམས་ལགས་སོ། །དེའི་ནང་ནས་ཐུབ་པའི་བཀའ་ནི་
སྤྱིར་རིག་པའི་གནས་ལྔ་སྟོན་པའི་བསྟན་བཅོས་ཡིན་ཟེར་ཆོག་ཀྱང་།
བསྟན་བྱའི་གཙོ་བོ་ནང་སེམས་རྒྱུད་འདུལ་བྱེད་ལས་བརྩམས་པའི་
ནང་དོན་རིག་པ་འབའ་ཞིག་ཡིན། འདི་ལ་འགའ་ཞིག་བཀའ་དང་
བསྟན་བཅོས་ཆེན་པོ་དག་ལ། རང་གི་བསྟན་བྱ་གཙོ་ཕལ་དང་།
དེ་ལ་ཤུགས་ཀྱིས་ སྟོན་པ་དང་དངོས་ཀྱིས་སྟོན་པ། དེའི་ཤུགས་
བསྟན་བསྟན་བྱའི་གཙོ་ཕལ། དངོས་བསྟན་ལའང་བསྟན་བྱའི་་་
གཙོ་ཕལ་སོགས་ཡོད་པ་བློས་མ་འཆུན་པར་རང་དགར་ཉི་ཚེ་བའི་
རིག་གནས་ཤིག་ཏུ་འཛིན་པ་ནི་མ་ཤེས་པར་གསལ།
འདི་ལ་གངས་ཅན་སྐད་དུ་འགྱུར་བའི་བཀའ་གླེགས་བམ་བརྒྱ་
ཕྲག་ལྷག་ཙམ་བཞུགས། མཁས་པས་བརྩམས་པའི་དགོངས་འགྲེལ་
གྱི་བསྟན་བཅོས་ནང་དུ་ནང་དོན་རིག་པ་རྐྱང་བ་གླེགས་བམ་བརྒྱ་
དང་བདུན་ཅུ་ལྷག་བཞུགས། ཚད་མའི་བསྟན་བཅོས་ཀྱི་གླེགས་
བམ་པོ་ཏི་ཉེར་གཅིག སྒྲ་རིག་པ་ལ་པོ་ཏི་བཞི། གསོ་བ་རིག་པ་
ལ་པོ་ཏི་ལྔ། བཟོ་རིག་པ་ལ་པོ་ཏི་གཅིག སྣ་ཚོགས་གླེགས་བམ་པོ་
ཏི་དགུ་བཅས་བཞུགས། དེ་ལ་བརྟེན་ནས་བོད་མི་རིགས་རང་གི་
མཁས་པའི་བློ་གྲོས་ཀྱི་རྩལ་ལས་ཐོན་པའི་བསྟན་བཅོས་ཀྱང་བོ་དོང་
ཕྱོགས་ལས་རྣམ་རྒྱལ་གྱིས་པོ་ཏི་བརྒྱ་ཕྲག་ལས་བརྒལ་པ་བརྩམས་པ་
དང་། བུ་སྟོན་ཀུན་མཁྱེན་གྱིས་པོ་ཏི་བཅུ་ཕྲག་གཉིས་ལྷག་དང༌།
- 359 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
རྗེ་ཙོང་ཁ་པས་པོ་ཏི་བཅུ་དགུ་དུས་གསུམ་མཁས་པ་སུས་ཀྱང་ཐོན་མི་
ཐུབ་པའི་ལེགས་བཤད་དང་། རྒྱལ་ཚབ་དར་མ་རིན་ཆེན་གྱིས་པོ་
ཏི་བརྒྱད། མཁས་གྲུབ་རྗེས་པོ་ཏི་བཅུ་དྲུག འཇམ་བཞད་ངག་
དབང་ བརྩོན་ འགྲུས་ ཀྱིས་ པོ་ ཏི་ བཅུ་ དྲུག་ ལྷག་ བརྩམས་ པ་ དང་།
གུང་ཐང་བསྟན་པའི་སྒྲོན་མེས་པོ་ཏི་བརྒྱད། པཎྜི་ཏ་ཨ་བྷྱཱ ཀྱིས་པོ་
ཏི་བཅོ་ལྔ། ཨ་ ཁུ་ གུང་ཐང་བློ་གྲོས་ཀྱིས་པོ་ཏི་བཅུ་ ཕྲག་ལྷག་་་་་
བརྩམས་པས་མཚོན་གླེགས་བམ་གྱི་ཕུང་བོ་རི་བོའི་གཏོས་དང་མཉམ་
པ་ཕྱི་རབས་མིག་གི་བདུད་རྩིར་གྱུར་པ་བཞུགས།
ལར་ད་ལྟ་འཛམ་གླིང་ཁྱོན་འདིར་བཀའ་བསྟན་གྱི་མཚན་སྙན་
དགུང་དུ་རེག་པ་དང་འབྲེལ་ཞིབ་འཇུག་བྱེད་པའི་བློ་ ལྡན་ཡང་ཉི་
ཟེར་གྱི་རྡུལ་ལ་འཐབ་པའི་སྐབས་འདི་ཙ་ན་ཁོ་བོས་ཀྱང་བོད་ཤེས་
རིག་དར་སྤེལ་དང་དཔྱད་འཇོག་གི་ལས་ལ་བརྩོན་པའི་གཞོན་ནུ་
རྣམས་ལ་གྲོས་འདེབས་ཚུལ་དུ་ཇི་སྐད་དུ། སྨྲ་བའི་སེང་ཆེན་རྗེ་
ཤེས་རབ་རྒྱ་མཚོས།
སྒྲ་ཚད་སྟག་སེང་གཡུལ་ངོར་རོལ་བའི་ཉམས། །
བཟོ་གསོ་འཆི་མེད་བདུད་རྩིའི་བུམ་པ་བཟང་། ། །
ནང་དོན་མཁའ་ལྡིང་དར་མ་འཕུར་བའི་རླབས། །
སྐལ་བཟང་རྣམས་ཀྱིས་ཞིབ་ཏུ་སེམས་པའི་རིགས། །
ཞེས་གསུངས་པ་ལྟར་ཡོངས་སུ་གྲགས་པའི་བཀའ་དང་བསྟན་བཅོས་
ཞེས་པའི་གོ་དོན་ལ་མཐའ་དཔྱོད་མདོར་བསྡུས་ཤིག་འབུལ་བར་སྤྲོ་བ་
ནི་ཐོག་མའི་གླེང་བསླངས་པའོ། ། །
— 360 -



བཀའ་དང་བསྟན་བཅོས་ཀྱི་གོ་དོན།
གཉིས་པ། གཞན་ལུགས་ལ་སུན་འབྱིན་འགོད་པ།
ཁ་ ཅིག་ན་རེ། བཀའ་བསྟན་བཅོས་སྐྱེ་མཆེད་བཅུ་གཉིས་
ནང་གི་གཟུགས་ཀྱི་སྐྱེ་མཆེད་ཡིན་ཟེར་ན། དེ་མི་འཐད་པར་ཐལ།
བཀའ་བསྟན་བཅོས་སྐྱེ་མཆེད་བཅུ་གཉིས་ནང་ནས་སྒྲའི་སྐྱེ་མཆེད་
ཡིན་པའི་ཕྱིར། མ་གྲུབ་ན། བཀའ་བསྟན་ཆོས་ཅན། དེའི་
ནང་གི་སྒྲའི་སྐྱེ་མཆེད་ཡིན་པར་ཐལ། སྒྲ་ཡིན་པའི་ཕྱིར། མ་གྲུབ་
ན། དེ་ཆོས་ཅན། དེར་ཐལ། རྗོད་བྱེད་ཀྱི་སྒྲ་ཡིན་པའི་ཕྱིར།
མ་གྲུབ་ན། དེ་རྗོད་བྱེད་ཀྱི་སྒྲ་ཡིན་པར་ཐལ། དེ་མིང་ཚིག་ཡི་གེ་
གསུམ་ལས་གྲུབ་པའི་བརྗོད་པ་ཡིན་པའི་ཕྱིར། དེ་ལ་དགོངས་ནས་
རྣམ་འགྲེལ་ལས། ཡི་གེ་ཀུན་སློང་ཤེས་པ་ལས། ། སྐྱེ་ལ་ཤེས་པའི་
སྒྲ་སྐྱེའོ། ། ཞེས་གསུངས་པའི་ཕྱིར། རྩ་བའི་མ་གྲུབ་མཚམས་ལ་
ཁྱབ་པ་ཡོད་དེ། སྒྲའི་སྐྱེ་མཆེད་དང་གཟུགས་ཀྱི་སྐྱེ་མཆེད་གཉིས་
འགལ་བ་ཡིན་པའི་ཕྱིར། དེར་ཐལ། དེ་གཉིས་འཇལ་བྱེད་ཀྱི་
ཡུལ་ཅན་མིག་རྣའི་ཤེས་པ་གཉིས་འགལ་བ་ཡིན་པའི་ཕྱིར། དཔལ་
རིགས་པའི་དབང་ཕྱུག་གིས། དབང་བོའི་སེམས་ནི་ངེས་ཕྱིར་་་
དང་། །ཞེས་གསུངས་པའི་ཕྱིར། །
ཡང་དེང་དུས་ཀྱི་བློ་གསལ་འགའ་ཞིག་སྤོབས་པ་བཞི་ལྡན་གྱི་
ངག་དེ་བཀའི་མཚན་ཉིད་ཟེར་བ་སོགས་ལ་བརྟེན་ནས། བཀའ་
བསྟན་བཅོས་ཡིན་ན་ངག་ཡིན་པས་ཁྱབ་ཅེས་ཟེར་ན། གཙུག་ཏོར་
– 361 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
གདུགས་དཀར་གྱི་མདོ་དང༌། གསེར་འོད་རྔ་སྒྲའི་མདོ། དེང་
རབས་ཀྱི་སྒྲ་ལེན་འཕྲུལ་འཁོར་ལས་བྱུང་བའི་བསྟན་བཅོས་རྣམས་
ཆོས་ཅན། ངག་ཡིན་པར་ཐལ། འདོད་པའི་ཕྱིར། རྟགས་གྲུབ་
སྟེ། དེ་འདྲ་ཡོད་པའི་ཕྱིར་ཏེ། སྤྱོད་འཇུག་ལས། ཤིང་དང་
འོད་ཟེར་ཐམས་ཅད་དང༌། ། ནམ་མཁའ་ལས་ཀྱང་ཆོས་ཀྱི་སྒྲ། །
ཞེས་གསུངས་པའི་ཕྱིར། རྩ་བར་འདོད་ན། གདུགས་དཀར་་་
སོགས་ཆོས་ཅན། རང་གི་དངོས་རྒྱུ་སྐྱེས་བུའི་བྱེད་པ་ལྕེ་རྐན་ལས་
བྱུང་བར་ཐལ། ངག་ཡིན་པའི་ཕྱིར། མ་ཁྱབ་ཟེར་ན། འོ་ན་
ངག་སྨྲ་ན་སྐྱེས་བུ་ཡིན་པས་མ་ཁྱབ་པར་ཐལ་བ་དང་། སྐྱེས་བུ་མ་
ཡིན་པས་ངག་སྨྲ་བ་ཡོད་པར་ཐལ་ལོ། ། གོང་དུ་འདོད་ན། དང་
པོའི་ཆོས་ཅན་གཉིས་རེ་རེ་ནས་གཙུག་ཏོར་དང༌། རྔ་སྒྲ་ལས་བྱུང་
བ་གང་ཞིག ཕྱི་མ་ཡང་ལྕེ་རྐན་ལས་དངོས་སུ་མ་བྱུང་བའི་ཕྱིར།
དེ་ལ་ཁོ་ན་རེ། དེ་འདྲའི་བཀའ་ཆོས་ཅན། ངག་ཡིན་པར་ཐལ།
གདམས་ངག་ཡིན་པའི་ཕྱིར་ཟེར་ན་མ་ཁྱབ་སྟེ། གདམས་ངག་ཅེས་
པ་ཉེ་བར་སྟོན་པའི་དོན་ཡིན་གྱི་ངག་གི་སྐད་དོད་མེད་པའི་ཕྱིར།
ཨུ་བ་ཉེ་བ། དེ་ཤ་ཡུལ་ལམ་སྟོན་པ་ལ་འཇུག་པའི་ཕྱིར།
ཡང་ཁ་ཅིག་གིས། ཁྱད་ཆོས་བཞི་ལྡན་གྱི་སྟོན་པའི་གསུང་དེ་
བཀའི་ མཚན་ ཉིད་ ཟེར་ ན། བཀའ་ བརྒྱད་ སྟོང་ པ་ ཆོས་ ཅན།
མཚན་ ཉིད་ དེར་ ཐལ། མཚོན་བྱ་དེའི་ཕྱིར། རྟགས་གྲུབ་ སྟེ།
སྟོན་པའི་གསུང་རབ་ཡིན་པའི་ཕྱིར། ཁྱབ་སྟེ། སྟོན་པའི་གསུང་
རབ་དང་བཀའ་དོན་གཅིག་ཡིན་པའི་ཕྱིར། དེར་ཐལ། མཁས་
- 362 -



བཀའ་དང་བསྟན་བཅོས་ཀྱི་གོ་དོན།
གྲུབ་རྗེའི་རྒྱུད་སྡེ་སྤྱི་རྣམ་གྱི་དགོངས་པ་ཡིན་པའི་ཕྱིར། གོང་གི་རྩ་
བར་འདོད་ན། དེ་ཆོས་ཅན། སངས་རྒྱས་ཀྱི་གསུང་ཡིན་པར་
ཐལ། ཁྱད་ཆོས་བཞི་ལྡན་གྱི་སངས་རྒྱས་ཀྱི་གསུང་ཡིན་པའི་ཕྱིར།
ཁྱབ་ཅིང་འདོད་མི་ནུས་ཏེ། བཀའ་བརྒྱད་སྟོང་པ་སངས་རྒྱས་ཀྱི་
གསུང་རབ་ཡིན་ཀྱང་གསུང་མ་ཡིན་པའི་ཕྱིར། བཀའ་བརྒྱུད་སྟོང་
པ་རྒྱུད་ལྡན་གྱི་སེམས་ཅན་ཡོད་པའི་ཕྱིར་ཏེ། འཕགས་པ་ཤཱ་རིའི་
བུ་དེ་དེ་ཡིན་པའི་ཕྱིར་ཏེ། དེའི་རྒྱུད་ཀྱི་བརྒྱད་སྟོང་པ་སངས་རྒྱས་
ཀྱི་གསུང་མ་ཡིན་པའི་ཕྱིར། དེར་ཐལ། དེ་སངས་རྒྱས་མ་ཡིན་པ་
གང་ཞིག སངས་རྒྱས་ཀྱི་གསུང་ཡིན་ན་སངས་རྒྱས་ཡིན་དགོས་
པའི་ཕྱིར། དང་པོ་གྲུབ་སྟེ། སེམས་ཅན་གྱི་རྒྱུད་ཀྱི་ཆོས་ཡིན་པའི་
ཕྱིར། གཉིས་པ་གྲུབ་སྟེ། སངས་རྒྱས་ཀྱི་སྐུ་གསུང་ཐུགས་གསུམ་
གང་རུང་ཡིན་ ན་ དོན་ དམ་ པའི་སྐྱབས་ ཡིན་ པས་ ཁྱབ་ པའི་ཕྱིར།
དེས་ན་བརྒྱད་སྟོང་པ་སངས་རྒྱས་ཀྱི་གསུང་མིན་པར་ཁས་བླངས་ན་
མགོ་ལ་ཅོ་ཏོ་དཀྲིས་ཡོད་མེད་ཀྱང་ཤེས་སོ། །
གཞན་ཡང༌། བཀའ་བརྒྱད་སྟོང་པ་ལ་སློབ་གཉེར་བྱེད་པ་
མེད་པར་ཐལ། དེ་སངས་རྒྱས་ཡིན་པ་གང་ཞིག ཁྱོད་སེམས་
ཅན་གྱི་ ས་ ན་ མེད་ པའི་ ཕྱིར། རྟགས་ རེ་རེ་ནས་དོན་ གྱིས་ ཁས།
འདོད་མི་ནུས་ཏེ། མངོན་རྟོགས་རྒྱན་ལས། ལེན་དང་འཛིན་པ་
ལ་སོགས་པའི། ། སྣོད་དུ་དམ་པ་རྣམས་བཞེད་དོ། ། ཞེས་པ་ལྟར་
བརྒྱད་སྟོང་པའི་ཚིག་བློ་ལ་ལེན་ཅིང་ངག་ནས་སྨྲ་བ་ཡོད་པའི་ཕྱིར།
རིགས་པ་འདིས་དེང་དུས་ཀྱི་རིགས་པ་སྨྲ་བར་རློམ་པ་འགའ་ཞིག་
- 363 ཡ



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
གིས་མངོན་རྟོགས་རྒྱན་ཡིན་ན་རྗེ་བཙུན་བྱམས་ པ་ རང་ རྒྱུད་ ཀྱིས་
བསྡུས་པས་ཁྱབ་པར་འདོད་པ་ཡང་ཁེགས་སོ། །
ཡང་ཁ་ ཅིག སྤོབས་པ་བཞི་ལྡན་གྱི་གསུང་རབ་བཀའི་་་་
མཚན་ཉིད་ཟེར་ན། ཚད་མ་རྣམ་འགྲེལ་ཆོས་ཅན། བཀའ་ཡིན་
པར་ཐལ། མཚན་ཉིད་དེ་ཡིན་པའི་ཕྱིར། དེར་ཐལ། སྤོབས་
པ་བཞི་དང་ལྡན། གསུང་རབ་ཀྱང་ཡིན་པའི་ཕྱིར། དང་བོ་གྲུབ་
སྟེ། བརྗོད་བྱའི་དོན་དང་ལྡན། རྗོད་བྱེད་འབྲེལ་ ཀྱང་ཆགས།
བྱེད་ལས་སེམས་མ་ཞི་བ་སྤོང་ཕྱིར་དུ་གསུངས། ཕན་ཡོན་ཞི་བ་
མྱང་འདས་བཞི་ སྟོན་པའི་ཕྱིར། དེར་ཐལ། ནང་བའི་བསྟན་
བཅོས་ཡིན་པའི་ཕྱིར། ཁྱབ་སྟེ། རྣམ་འགྲེལ་རང་ལས། འབྲེལ་
བ་དང་ནི་རྗེས་མཐུན་ཐབས། །སྐྱེས་བུའི་དོན་ནི་རྗོད་བྱེད་ངག །
ཅེས་ གསུངས་ པའི་ཕྱིར། གཉིས་པ་གྲུབ་ སྟེ། ས་སྐྱ་པཎྜི་ཏས།
ཆོས་ཀྱི་གྲགས་པའི་གསུང་རབ་དྲི་མ་མེད། །ཅེས་གསུངས་པའི་ཕྱིར།
རྩ་བར་འདོད་མི་ནུས་ཏེ། སློབ་དཔོན་ཆོས་གྲགས་སྟོན་པ་ཤཱཀྱ་ཐུབ་
པ་མ་ཡིན་པའི་ཕྱིར། །
ཡང་ཁ་ཅིག་ན་རེ། སྤོབས་པ་བཞི་ལྡན་ གྱི་ སངས་ རྒྱས་ཀྱི་
གསུང་རབ་དེ་བཀའི་མཚན་ཉིད་ཟེར་ན། བྱམས་ཆོས་སྡེ་ལྔ་ཆོས་
ཅན། མཚོན་བྱ་དེར་ཐལ། མཚན་ཉིད་དེའི་ཕྱིར། རྟགས་གྲུབ་
སྟེ། སྤོབས་པ་བཞི་ལྡན་གང་ཞིག སངས་རྒྱས་ཀྱི་གསུང་རབ་
ཡིན་པའི་ཕྱིར། དང་པོ་སླ། གཉིས་པ་གྲུབ་སྟེ། རྒྱུན་རྩོམ་པ་པོ་
སངས་འཕགས་ཡིན་པའི་ཕྱིར། དེར་ཐལ། གསེར་ ཕྲེང་རྣམ་་་
364 –



བཀའ་དང་བསྟན་བཅོས་ཀྱི་གོ་དོན།
བཤད་གཉིས་ཀྱི་དགོངས་པ་ཡིན་པའི་ཕྱིར། རྩ་བར་འདོད་མི་ནུས་
ཏེ། བྱམས་ ཆོས་ སྡེ་ ལྔ་ བཀའ་ མ་ ཡིན་ པའི་ ཕྱིར། དེར་ ཐལ།
གངས་ཅན་མཁས་པའི་གཙུག་རྒྱན་རྗེ་ཙོང་ཁ་པས་དེ་བཀའ་མ་ཡིན་
པར་བཞེད་པའི་ཕྱིར་ཏེ། དེ་ཉིད་ཀྱིས་མཛད་པའི་ལེགས་བཤད་
གསེར་ གྱི་ ཕྲེང་ བ་ ལས། སྤྱིར་ བཀའ་ ཡིན་ པར་ ཡང་ མ་ ངེས་ ཏེ།
མངོན་རྟོགས་རྒྱན་ལྟ་བུ་ལ་ཡང་གདམས་ངག་ཁྱད་ཅན་གྱི་དོན་ལེགས་
པར་ ཚང་ བའི་ ཕྱིར། ། ཞེས་ གསུངས་ པའི་ ཕྱིར། ཁྱབ་ སྟེ།
བྱམས་ཆོས་སྡེ་ལྔའི་ཡ་གྱལ་མངོན་རྟོགས་རྒྱན་དེ་གདམས་ངག་ཁྱད་
པར་ ཅན་ ཡིན་ ཀྱང་ དེ་ བཀའ་ མ་ ཡིན་ པར་ གསུངས་ པའི་ ཕྱིར་ ཏེ།
དེའི་སྒྲུབ་ཚུལ་གྱི་ཤུགས་ཀྱིས་གོ་བའི་ཕྱིར། །
ཡང་ཁ་ཅིག བསྟན་བཅོས་ཡིན་ན་སངས་རྒྱས་ཀྱི་གསུང་
རབ་ཀྱི་འགྲེལ་བ་ཡིན་པས་ཁྱབ་ཟེར་ན། དབྱངས་ཅན་སྒྲ་མདོ་
དང༌། སུམ་རྟགས་སོགས་ཆོས་ཅན། དེར་ཐལ། དེའི་ཕྱིར་ཏེ།
རྗོད་བྱེད་རྣམ་པར་དག་བྱེད་ཀྱི་བསྟན་བཅོས་ཡིན་པའི་ཕྱིར། དེར་
ཐལ། རོལ་མཚོ་ཆེན་མོའི་དགོངས་པ་ཡིན་པའི་ཕྱིར། གོང་དུ་
འདོད་ན། དེ་འགྲེལ་བ་བཞི་བོ་གང་རུང་ཡིན་པར་ཐལ། དེ་
འགྲེལ་ བ་ ཡིན་ པའི་ ཕྱིར། རྟགས་ ཁས། འདོད་ མི་ ནུས་ ཏེ།
ཚིག་འགྲེལ། དོན་འགྲེལ། དཀའ་འགྲེལ། རྒྱ་ཆེར་འགྲེལ་བ་
བཞི་གང་རུང་མ་ཡིན་པའི་ཕྱིར། ཡང་ལ་ལ་ན་རེ། བཀའ་ཡིན་ན་
བསྟན་བཅོས་མ་ ཡིན་པས་ཁྱབ་སྟེ། བཀའ་དང་བསྟན་བཅོས་་་་
གཉིས་འགལ་བ་ ཡིན་པའི་ཕྱིར་ཟེར་ན། དེ་མི་འཐད་པར་ཐལ།
- 365 ཡ་



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
བཀའ་ཡིན་ན་བསྟན་བཅོས་ཡིན་པས་ཁྱབ་པའི་ཕྱིར་ཏེ། བཀའ་
ཡིན་ན་སྒྲུབ་པ་ལྷུར་ལེན་པའི་བསྟན་བཅོས་མ་ཡིན་པས་ཁྱབ་པའི་
ཕྱིར། དེར་ཐལ། དེ་ལྟར་སེམས་ཙམ་པའི་ཤིང་རྟའི་སྲོལ་འབྱེད་
ཐོགས་མེད་ཀྱིས་བཞེད། ཀུན་མཁྱེན་གཉིས་པ་དབྱིག་གཉེན་ཡང་
བཞེད། རྗེ་རྒྱལ་བ་གཉིས་པས་ཀྱང་བཞེད། སྒོ་མང་དང་རྗེ་་་
བཙུན་ཡིག་ཆས་ཀྱང་དེ་ལྟར་བཞེད་པའི་ཕྱིར། དང་པོ་གྲུབ་སྟེ།
དེ་ཉིད་ཀྱི་གཏན་ལ་དབབ་པ་བསྡུ་བར། དེ་ལ་སྒྲུབ་པ་ལྷུར་ལེན་
པའི་བསྟན་བཅོས་གང་ཞེ་ན། འདི་ལྟ་སྟེ། རྒྱལ་བའི་བཀའ་ཉིད་
དོ། །ཞེས་དང༌། གཉིས་པ་གྲུབ་སྟེ། རྣམ་བཤད་རིགས་པ་ལས།
དོན་དམ་པར་སངས་རྒྱས་ཀྱི་གསུང་ཉིད་བསྟན་བཅོས་ཀྱི་མཚན་ཉིད་
དུ་འཐད་པའི་ཕྱིར། ཞེས་གསུངས། གསུམ་པ་གྲུབ་སྟེ། ལེགས་
བཤད་གསེར་འཕྲེང་ལས། སངས་རྒྱས་ཀྱི་བཀའ་ཡང་བསྟན་་་་་་
བཅོས་ སུ་ འདོད། ཅེས་ གསུངས་ པའི་ ཕྱིར། བཞི་ བ་ གྲུབ་ སྟེ།
སྤྱི་དོན་རོལ་མཚོ་ལས། བཀའ་དང་ བསྟན་བཅོས་ མི་འགལ་ཏེ།
བཀའ་ཡིན་ན་བསྟན་བཅོས་ཡིན་དགོས་པའི་ཕྱིར། ཞེས་སོ། །
ཡང་ཁོ་ན་རེ། བརྒྱད་སྟོང་པ་སངས་རྒྱས་ཀྱི་གསུང་ཡིན་པར་ཐལ།
ཁྱོད་གསུང་པ་པོ་སངས་རྒྱས་ཡིན་པའི་ཕྱིར་ན་མ་ཁྱབ། རྟགས་གྲུབ་
སྟེ། ཁྱོད་རྩོམ་པ་པོ་སངས་རྒྱས་ཡིན་པའི་ཕྱིར། འདོད་མི་ནུས་ཏེ།
སངས་རྒྱས་ཀྱི་གསང་བ་གསུམ་གང་རུང་ཡིན་ན་སངས་རྒྱས་ཡིན་པས་
ཁྱབ་པར་གོང་དུ་བསྒྲུབས་ཟིན་པའི་ཕྱིར། །
དེ་ལ་ཁོ་ན་རེ། དམ་བཅའ་བའི་ངག་ ཏུ་གྱུར་པའི་མངོན་
-- 366 -



བཀའ་དང་བསྟན་བཅོས་ཀྱི་གོ་དོན།
རྟོགས་རྒྱུན་དེ་དམ་བཅའ་བས་བརྩམས་པ་མ་ཡིན་པར་ཐལ། ཁྱོད་
རྩོམ་ པ་ པོ་ རྗེ་ བཙུན་ ཡིན་ པའི་ ཕྱིར་ ཟེར་ ན་ ཤིན་ ཏུ་ འདོད་ པས།
གཞན་དུ་ན་དམ་བཅའ་བ་བཀའ་བསྟན་དུ་མ་ཞིག་གི་རྩོམ་པ་པོར་
འགྱུར་དགོས་པས་དེང་དུས་ཀྱི་བློ་གསལ་འགའ་ཞིག་དེ་ལྟར་འདོད་པ་
བཞད་གད་ཀྱི་གནས་སོ། །
ཁ་ཅིག བཀའ་དང་བསྟན་བཅོས་གཉིས་ཕན་ཚུན་འགལ་བ་
ཡིན་པར་ཐལ། རྗེ་བཙུན་གྱིས་དེ་གཉིས་ཀྱི་མཚན་ཉིད་སོ་སོར་
གསུངས་པའི་ཕྱིར། དེར་ཐལ། བཀའ་དང་བསྟན་བཅོས་གཉིས་
སུ་ཕྱེ་བའི་བཀའ་དང་དེ་གཉིས་སུ་ཕྱེ་བའི་བསྟན་བཅོས་གཉིས་ཀྱི་
མཚན་ཉིད་སོ་སོར་གསུངས་པའི་ཕྱིར་ན་མ་ཁྱབ་སྟེ། དེ་གཉིས་སུ་
ཕྱེ་བའི་དེ་གཉིས་འགལ་བ་ཡིན་པ། དཔེར་ན། མིང་ཚིག་ཡི་གེ་
གསུམ་དུ་ཕྱེ་བའི་དེ་གསུམ་འགལ་བ་ཡིན་པ་དང༌། ཡུལ་དང་ཡུལ་
ཅན་གཉིས་སུ་ཕྱེ་བའི་དེ་གཉིས་འགལ་བ་ཡིན་པ་དེ་བཞིན་ཡིན་པའི་
ཕྱིར། གོང་གི་ རྩ་བའི་རྟགས་རྒྱུད་བླ་མ་ལས་ གསུངས་ པའི་ ཕྱིར།
ལུང་རང་ལུགས་སྐབས་སུ་འདྲེན་པར་བྱ། ཡང་ཁ་ཅིག་བསྟན་
བཅོས་ཡིན་ན་རང་རྩོམ་པ་པོའི་གང་ཟག་གི་རྒྱུད་ཀྱིས་བསྡུས་པ་ཡིན་
པས་ཁྱབ་ཟེར་ན། མངོན་རྟོགས་རྒྱན་ཆོས་ ཅན། རྗེ་བཙུན་་་་་
བྱམས་མགོན་རང་རྒྱུད་ཀྱིས་བསྡུས་པ་ཡིན་པར་ཐལ། རང་རྩོམ་པ་
པོ་རྗེ་བཙུན་བྱམས་མགོན་ཡིན་པའི་ཕྱིར། རྟགས་སླ། འདོད་ན།
མངོན་རྟོགས་རྒྱན་ཆོས་ ཅན། རྗེ་བཙུན་གྱི་ངག་ཡིན་ པར་ ཐལ།
འདོད་པའི་ཕྱིར། འདོད་ན། ཁྱོད་ཐོས་ན་རྗེ་བཙུན་གྱི་ངག་ཐོས་
ཁ 367 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
དགོས་ པར་ ཐལ། ཁྱོད་ རྗེ་བཙུན་ གྱི་ ངག་ ཡིན་དགོས་ པའི་ཕྱིར།
འདོད་ན། དམ་བཅའ་པ་ཆོས་ཅན། ཁྱོད་ཀྱིས་རྗེ་བཙུན་གྱི་
གསུང་ཐོས་པར་ཐལ། མངོན་རྟོགས་རྒྱན་ཐོས་པའི་ཕྱིར། དེར་
ཐལ། དེ་ཐོས་ཏེ་དེ་ལ་ཐོས་བསམ་བྱེད་པའི་ཕྱིར་ཏེ། དེ་ལ་བརྟེན་
ནས་ཐོས་བྱུང་གི་ཤེས་རབ་སྐྱེ་བ་ཡོད་པའི་ཕྱིར། སྐབས་འདིར་ཁ་
ཅིག མངོན་རྟོགས་རྒྱན་ལ་ཐོས་བསམ་བྱེད་ཀྱང༌། དེ་བསྟན་
བཅོས་མངོན་རྟོགས་རྒྱུན་མིན་ཟེར་ན། ཐོས་བསམ་བྱེད་པའི་
མངོན་རྟོགས་རྒྱན་དེ་དམ་བཅའ་བ་ཁྱོད་ཀྱིས་བརྩམས་པ་ཡིན་པར་
ཐལ། རྗེ་ བཙུན་ གྱིས་ བརྩམས་ པའི་ དེ་ མ་ ཡིན་ པ་ གང་ ཞིག
གཞན་གྱིས་ཀྱང་མ་བརྩམས་པའི་ཕྱིར། རྟགས་ཁས། འདོད་ན།
འཇིག་རྟེན་གྲགས་ པ་ལས་ ཤིན་ ཏུ་ བརྒལ་ བས་བག་ཡོད་པར་བྱ་སྟེ།
དཔལ་ལྡན་ཟླ་བའི་ཞལ་ནས། འཇིག་རྟེན་གྲགས་པའི་ཀུན་རྫོབ་མ་
བརླག་ཅིག ། ཅེས་གསུངས་པའི་ཕྱིར་རོ། །
གསུམ་པ། འཐད་ལྡན་གྱི་རང་ལུགས་འཇོག་པ།
གནས་སྐབས་དང་མཐར་ཐུག་གང་རུང་གི་ཕན་བདེའི་ཆེད་དུ་
ཞུགས་ན་ཤེས་རིག་འབྱིན་པ་ལ་མི་བསླུ་བའི་རྗོད་བྱེད་དེ། སྤྱིར་གྱི་
བསྟན་བཅོས་ཀྱི་མཚན་ཉིད། དེ་ལ་དབྱེ་ན། ཕྱི་རོལ་བའི་བསྟན་
བཅོས་དང༌། ནང་བའི་བསྟན་བཅོས། ཕྱི་ནང་ཐུན་མོང་བའི་
བསྟན་བཅོས་གསུམ་ཡོད། ཕྱི་རོལ་བའི་གཞི་ལམ་འབྲས་གསུམ་གྱི་
- 368 -



བཀའ་དང་བསྟན་བཅོས་ཀྱི་གོ་དོན།
རྣམ་གཞག་རང་ཉིད་ཀྱི་འདོད་པ་ལྟར་འཆད་པའི་རྗོད་བྱེད་དེ། ཕྱི་
རོལ་བའི་བསྟན་བཅོས་ཀྱི་མཚན་ཉིད། མཚན་གཞི་ནི། མཐོ་
རིས་ཀྱི་ཆེད་དུ་ཕྱུགས་ཀྱིས་མཆོད་སྦྱིན་བྱེད་པར་ སྟོན་པའི་ བསྟན་
བཅོས་ལྟ་བུ། འཆོས་སྐྱོབ་ཀྱི་ཡོན་ཏན་གཉིས་དང་ལྡན་པའི་རྗོད་
བྱེད་རྣམ་དག་དེ། ནང་བའི་བསྟན་བཅོས་ཀྱི་མཚན་ཉིད། དེ་ལ་
དབྱེ་ན། སྟོན་པའི་བཀའ་དང༌། སེམས་ཅན་གྱིས་བརྩམས་པའི་
བསྟན་བཅོས་གཉིས་ཡོད། སྤོབས་པ་བཞི་ལྡན་གྱི་སྟོན་པའི་གསུང་
རབ་ དེ་ བཀའི་ མཚན་ ཉིད་ ཡིན་ པའི་ ཕྱིར་ ཏེ། རྒྱུད་བླ་ མ་ ལས།
གང་ཞིག་དོན་ལྡན་ཆོས་དང་ཉེར་འབྲེལ་ཞིང༌། །ཁམས་གསུམ་ཀུན་
ལ་ཉོན་མོངས་སྤོང་ཕྱིར་གསུངས། ། ཞི་བའི་ཕན་ཡོན་སྟོན་པར་
མཛད་པ་གང༌། ། དེ་ནི་དྲང་སྲོང་གསུང་ཡིན་ལྡོག་པ་གཞན། །
ཞེས་སོ། །
བཀའ་ཡིན་ན་བསྟན་བཅོས་ཡིན་པས་ཁྱབ་སྟེ། བཀའ་ལ་
བསྟན་བཅོས་ཀྱི་སྒྲ་བཤད་འཇུག་གཉིས་ཀ་ཡོད་པའི་ཕྱིར། བསྟན་
བཅོས་ཀྱི་སྐད་དོད་ཤཱསྟ་ཞེས་པའི་ཤཱ་ས་ནི་འཆོས་པ་སྟེ། རྒྱུ་སེམས་
མ་ཞི་བ་ལས་བསླབ་པ་གསུམ་ལྡན་དུ་འཆོས་པ་དང༌། ཏྲའམ་ཏྲ་ཡ་
ནི་སྐྱོབ་པ་སྟེ། འབྲས་བུ་འཇིག་རྟེན་སྡུག་བསྔལ་ལས་སྐྱོབ་པ་སྟེ།
སློབ་དཔོན་དབྱིག་གཉེན་གྱིས། ཉོན་མོངས་དགྲ་རྣམས་མ་ལུས་
འཆོས་པ་དང་། ། ངན་འགྲོའི་སྲིད་ལས་སྐྱོབ་བྱེད་གང་ཡིན་པ། །
འཆོས་སྐྱོབ་ཡོན་ཏན་ཕྱིར་ན་བསྟན་བཅོས་ཏེ། ་ །གཉིས་པོ་འདི་དག་
གཞན་གྱི་ལུགས་ལ་མེད་། །ཅེས་པས་སོ། །མངོན་བརྗོད་འཆི་མེད་
- 369
ལས་



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
མཛོད་ལས་ཀྱང༌། ཤཱསྟ་ངེས་པར་བསྟན་དང་གཞུང༌། ། ཞེས་
གསུངས་པའི་ཕྱིར།
བཀའ་ལ་དབྱེ་སྒོ་དུ་མ་ཡོད་ཀྱང་བརྗོད་བྱའི་སྒོ་ནས་དབྱེ་ན་སྡེ་
སྣོད་གསུམ་ཡོད། ལྷག་པ་ཏིང་ངེ་འཛིན་གྱི་བསླབ་པ་བརྗོད་བྱའི་
གཙོ་བོར་སྟོན་པའི་གསུང་རབ་དེ་མདོ་སྡེའི་སྡེ་སྣོད་ཀྱི་མཚན་ཉིད།
ལྷག་པ་ཚུལ་ཁྲིམས་ཀྱི་བསླབ་པ་བརྗོད་བྱའི་གཙོ་བོར་སྟོན་པའི་གསུང་
རབ་དེ་འདུལ་བའི་སྡེ་སྣོད་ཀྱི་མཚན་ཉིད། ལྷག་པ་ཤེས་རབ་ཀྱི་
བསླབ་པ་བརྗོད་བྱའི་གཙོ་བོར་སྟོན་པའི་གསུང་རབ་དེ་མངོན་པའི་སྡེ་
སྣོད་ཀྱི་མཚན་ཉིད། མཚན་གཞི་རིམ་པ་བཞིན་དུ། ཤེར་ཕྱིན་
འབུམ་པ་དང་། འདུལ་བ་ལུང་། མངོན་པ་སྡེ་བདུན་ལྟ་བུའོ། །
དུས་ཀྱི་རིམ་པའི་སྒོ་ནས་འཁོར་ལོ་གསུམ་དུ་ཡོད་དེ། དུས་དང༌
པོར་གསུངས་པའི་བཀའ་དེ་འཁོར་ལོ་དང་བོའི་མཚན་ཉིད། དུས་
བར་ བར་ གསུངས་ པའི་བཀའ་དེ་འཁོར་ལོ་བར་བའི་མཚན་ཉིད།
དུས་ཐ་མར་གསུངས་པའི་བཀའ་དེ་འཁོར་ལོ་ཐ་མའི་མཚན་ཉིད།
དུས་དེ་དག་ཇི་ལྟར་འཛིན་ཅེ་ན། རང་རང་གསུངས་ནས་
འདའ་ཚུལ་གྱི་བར་དུ་གསུངས་པའི་ཕྱིར། ཡིག་ཆ་འགའ་ཞིག་གིས་
འཁོར་ལོ་གསུམ་པོ་གང་རུང་ལ་དགོངས་འགྲེལ་ལས་བཤད་པའི་དེས་
ཁྱབ་པར་གསུངས་ནས་དུས་ཀྱི་སྒོ་ནས་འཇོག་པར་མི་བཞེད་དོ། །
འདི་ལ་དཔྱད་པར་བྱ་བ་མང་ཡང་མ་སྤྲོས་སོ། ། འཆོས་སྐྱོབ་ཀྱི་ཡོན་
ཏན་གཉིས་དང་ལྡན་པའི་སེམས་ཅན་གྱིས་བརྩམས་པའི་རྗོད་བྱེད་
རྣམ་དག་དེ། བཀའ་བསྟན་གཉིས་སུ་ཕྱེ་བའི་བསྟན་བཅོས་ཀྱི་་
- 370 -



བཀའ་དང་བསྟན་བཅོས་ཀྱི་གོ་དོན།
མཚན་ཉིད་ཡིན་ཏེ། རྒྱུད་བླར། གང་ཞིག་རྒྱལ་བའི་བསྟན་པ་
འབའ་ཞིག་གི ། དབང་བྱས་རྣམ་གཡེང་མེད་ཡིད་ཅན་གྱིས་་་་་
བཤད། །ཐར་བ་ཐོབ་པའི་ཐབས་དང་རྗེས་མཐུན་པར། ། དེ་ཡང་
དྲང་སྲོང་བཀའ་བཞིན་སྤྱི་བོས་བླངས། ། ཞེས་སོ། ། འདི་དང་
བསྟན་བཅོས་ཁྱད་པར་ཅན་དོན་གཅིག དབྱེ་ན། བཀའ་སྤྱིའི་
དགོངས་འགྲེལ་དང༌། འཁོར་ལོ་གསུམ་སོ་སོའི་དགོངས་འགྲེལ་གྱི་
བསྟན་བཅོས་སོ། ། དང་པོ་མངོན་པ་ཀུན་བཏུས་དང་ ཚད་མ་
རྣམ་འགྲེལ། ཐུབ་པ་དགོངས་རྒྱན། བྱང་ཆུབ་ལམ་སྒྲོན་དང་
ལམ་རིམ་ཆེན་མོ་རྣམས་ལྟ་བུ། གཉིས་པ་འཁོར་ལོ་དང་བོའི་་་་
དགོངས་འགྲེལ་མངོན་པ་མཛོད་ལྟ་བུ། བར་བའི་དགོངས་འགྲེལ་
རྩ་བ་ཤེས་རབ་དང་མངོན་རྟོགས་རྒྱན་ལྟ་བུ། ཐ་མའི་དགོངས་
འགྲེལ་མདོ་སྡེ་རྒྱན་དང་ས་སྡེ་ལྔ་ལྟ་བུའོ། ། ཕྱི་ནང་གཉིས་ཀས་
བསླབ་བྱར་བྱེད་པ་གང་ཞིག དེ་གཉིས་གང་རུང་གི་ཐུན་མོང་མ་
ཡིན་པའི་གྲུབ་མཐའ་བརྗོད་བྱའི་གཙོ་བོར་མི་སྟོན་པའི་རྗོད་བྱེད་དེ།
ཕྱི་ནང་ཐུན་མོང་གི་བསྟན་བཅོས་ཀྱི་མཚན་ཉིད། མཚན་གཞི་ནི།
ཐུན་མོང་རིག་གནས་ཀྱི་བསྟན་བཅོས་ཐམས་ཅད་དེ་ཡིན་པའི་ཕྱིར།
བཞི་བ། བརྒལ་བ་ལ་རྩོད་པ་སྤོང་པ།
ཁོ་ན་རེ། སྙན་ངག་གི་བསྟན་བཅོས་མེ་ལོང་མ་ཆོས་ཅན།
བསྟན་བཅོས་ཡིན་པར་ཐལ། མཚན་ཉིད་དེའི་ཕྱིར། རྟགས་སླ།
371 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས། །
འདོད་ན། འཆོས་སྐྱོབ་ཀྱི་ཡོན་ཏན་དང་ལྡན་པར་ཐལ། བསྟན་
བཅོས་ཡིན་པའི་ཕྱིར་ན་མ་ཁྱབ། ཡང་མེ་ལོང་མ་ཆོས་ཅན། ཕྱི་
རོལ་བའི་བསྟན་བཅོས་ཡིན་པར་ཐལ། ཕྱི་ནང་ ཐུན་མོང་བའི་
བསྟན་བཅོས་ཡིན་པའི་ཕྱིར་ན་ཡང་མ་ཁྱབ། ཡང་དེ་ཆོས་ཅན།
ཕྱི་བའི་བསྟན་བཅོས་ཡིན་པར་ཐལ། རང་རྩོམ་པ་པོ་ཕྱི་རོལ་པ་
ཡིན་པའི་ཕྱིར་ན་ཡང་མ་ཁྱབ་བོ། ། འདིས་རིགས་བསྒྲེ་ལ་ནང་བས་
བརྩམས་པའི་བསྟན་བཅོས་ལའང་ནང་བའི་བསྟན་ བཅོས་ ཀྱིས་མ་
ཁྱབ་པ་ཤེས་སླའོ། ། ཡང་ཁོ་ན་རེ། མངོན་རྟོགས་རྒྱན་ཆོས་ཅན།
བཀའ་ཡིན་པར་ཐལ། ཁྱོད་གསུང་བ་བོ་སངས་རྒྱས་འཕགས་པ་
ཡིན་པའི་ཕྱིར་ན་རྣམ་པ་གཅིག་ཏུ་མ་ཁྱབ། འོ་ན་ལམ་རིམ་ཆེན་མོ་
བཀའ་ཡིན་པར་ཐལ། ཁྱོད་རྩོམ་པ་པོ་རྒྱལ་བ་ཡིན་པའི་ཕྱིར་ཟེར་
ན་ལན་ཇི་ལྟར་གདབ། དེས་ན་བཀའ་ཡིན་པར་འཇོག་བྱེད་རང་
གསུང་བ་བོ་སངས་རྒྱས་འཕགས་པ་ཡིན་ཙམ་གྱིས་མི་འཇོག་སྟེ་ཐུན་
མོང་སྣང་བ་དང་ཁས་ལེན་གཙོ་ཆེ་བས་འཇོག་དགོས་སྙམ། མངོན་
རྟོགས་རྒྱན་ལྟ་བུ་རང་རྩོམ་པ་པོ་ སངས་འཕགས་ཡིན་པར་ཁས་མི་
ལེན་པ་མང་དག་སྣང་བའི་ཕྱིར། ཐུབ་པའི་རྗེས་འཇུག་ཡིན་ཕྱིན་
སྟོན་པ་སངས་འཕགས་ཡིན་པར་ཁས་ལེན་པ་སྤྱི་སྐད་ཡིན་ པས་ སོ་
སྙམ་སྟེ་དཔྱད་པར་བྱ། གཞན་དུ་ན་རང་རང་ལུགས་ཀྱི་བཀའ་དུ་
མ་ཞིག་འབྱུང་ངེས་པས་མི་འཐད་པ་ཉིད་དོ། །
ཡང་ཁ་ཅིག ཚད་མ་སྡེ་བདུན་ཆོས་ཅན། ཕྱི་ནང་གང་
རུང་གི་ཐུན་མོང་མ་ཡིན་པའི་གྲུབ་མཐའ་བརྗོད་བྱའི་གཙོ་བོར་མི་
- 372 —



བཀའ་དང་བསྟན་བཅོས་ཀྱི་གོ་དོན།
སྟོན་པར་ཐལ། ཕྱི་ནང་ཐུན་མོང་གི་བསྟན་བཅོས་ཡིན་པའི་ཕྱིར་ཏེ།
དེ་ལྟར་དུ་བོད་སྔ་མས་བཤད་པའི་ཕྱིར་ན་མ་ཁྱབ། རྟགས་གྲུབ་སྟེ།
བུ་སྟོན་ཆོས་འབྱུང་དང༌། རིག་གནས་ཀུན་ཤེས་རྩ་འགྲེལ་ ལས་་
གསུངས་པའི་ཕྱིར། རྩ་བར་འདོད་མི་ནུས་ཏེ། ནང་བའི་ཐུན་
མོང་མ་ཡིན་པའི་གྲུབ་མཐའ་བརྗོད་བྱའི་གཙོ་བོར་འཆད་པའི་ཕྱིར་ཏེ།
བདག་མེད་གཉིས་རིགས་པའི་རྣམ་གྲངས་མང་པོས་གཏན་ལ་ཕབ་
ནས་ལྷག་པ་ཤེས་རབ་ཀྱི་བསླབ་པ་གཙོ་བོར་སྟོན་པའི་ཕྱིར། དེར་
ཐལ། ནང་དོན་རིག་པའི་བསྟན་བཅོས་ཡིན་པའི་ཕྱིར། ཁྱབ་སྟེ།
སྡེ་བདུན་རྒྱན་ཡིད་ཀྱི་མུན་སེལ་ལས། ནང་རིག་པའི་བསྟན་བཅོས་
ཞེས་བྱ་བ་ནི། སྤང་བྱ་མ་རིག་པ་སྤོང་བ་དང་། གཉེན་པོ་བདག་
མེད་རྟོགས་པའི་ཤེས་རབ་སྐྱེད་པའི་ཐབས་སྟོན་པའི་བསྟན་བཅོས་ལ་
བརྗོད་པ་ཡིན། ཞེས་གསུངས་པའི་ཕྱིར། །
ཡང་འགའ་ཞིག་གིས། ཚད་མ་སྡེ་བདུན་དེ་རིག་གནས་ལྔའི་
ནང་ནས་ནང་རིག་པའི་བསྟན་བཅོས་མ་ཡིན་ཏེ། ཚད་མ་རིག་པའི་
བསྟན་བཅོས་ཡིན་པའི་ཕྱིར་ཟེར་བ་ཡང་རྒྱུ་མཚན་མ་ངེས་པས་འཐད་
པར་མི་སེམས་ཏེ། ནང་རིག་པའི་བསྟན་བཅོས་དང་ཚད་མ་རིག་
པའི་ བསྟན་ བཅོས་ གཉིས་ ལ་ ཡིན་ མིན་ གྱི་ མུ་ བཞི་ ཡོད་ པའི་ ཕྱིར།
དེར་ཐལ། འདུལ་བ་མདོ་རྩ་ལྟ་བུ་ནང་རིག་པའི་དེ་ཡིན་ལ་ཚད་མ་
རིག་པའི་དེ་མ་ཡིན་པ། བྲམ་ཟེ་རྐང་མིག་གི་རྟོག་གེ་ཚིག་དོན་བཅུ་
དྲུག་སྟོན་པའི་བསྟན་བཅོས་ལྟ་བུ་ཚད་མ་རིག་པའི་དེ་ཡིན་ལ་ནང༌
རིག་པ་མ་ཡིན་པ། ཚད་མ་རྣམ་འགྲེལ་གཉིས་ཀ་ཡིན་པ། སྙན་
- 373 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
ངག་མེ་ལོང་ལྟ་བུ་གཉི་གའི་གང་ཡང་མ་ཡིན་པ་ཡིན་པའི་ཕྱིར།
ལྔ་བ།
ཉེས་བཤད་ལ་བཤགས་པ་བྱས་ཏེ་མཇུག་བསྡུ་བ།
དེང་གི་དུས་རབས་འདིར་མཁས་བརྒྱ་འགྲན་གླེང་དང་མེ་ཏོག་
ལྷན་བཞད་ཀྱི་སྲོལ་བཟང་སྟོན་ཀའི་སྤྲིན་གྱི་འཕྲོ་འདུ་དང་ཆར་རྗེས་
ཀྱི་མྱུ་གུ་བཞིན་རྒྱས་ཏེ། བོད་རིག་པའི་ཆེད་རྩོམ་བགྲང་ཡས་པ་
ཞིག་འདྲེན་བྱེད་དབང་བོའི་བདུད་རྩིར་སྨིན་པར་གྱུར་དང་འགྱུར་
བཞིན་པ་ནི་རྙིང་ཞེན། བག་འཁུམས། རྨོངས་དད་ཀྱི་འཆིང་རྒྱུ་
ལས་གྲོལ་ཏེ་གང་ན་ངེས་དོན་གྱི་བཞིན་རས་འཛུམ་མདངས་ངོམ་པ་
ཚོམ་མེད་དུ་སྨྲ་བའི་རང་དབང་མཆིས་པས་ལེགས་བཤད་བདེན་
གཏམ་གྱི་འོས་སུ་གྱུར་པ་མང་དག་སྣང་བ་དུས་རབས་འདིའི་ཁྱད་
ཆོས་ཁོ་ནར་འདུག་མོད། འོན་ཀྱང་ལ་ལས་རྙིང་བ་ཡིན་ཚད་འདོར་
དགོས་པ་དང་། གསར་བ་ཡིན་ཚད་བླང་བྱར་འཛིན་པ་ཡང་ཕྲན་
གྱི་རྨོངས་འཆར་ལ་འདོད་བློ་ཚད་མ་ཞིག་མ་ཡིན་སེམས། དེས་ན་
ངས་ཀྱང་འདིར་ལེགས་བཤད་ཀྱི་རྩོམ་པ་མི་འཚམས་ནའང་ཤེས་རིག་
ལ་སྤྲོ་བ་ཆེ་བས་ཡིད་གཡོས་ཏེ་རང་རིགས་ཀྱི་གཞོན་ནུ་ལས་དང་པོ་བ་
རྣམས་ལ་ལེགས་སྐྱེས་སུ་ཕུལ་བའི་ཆེད་རྩོམ་འདི་ལ་མཁས་འདོད་
གྲགས་འདོད་ཀྱིས་སྦགས་པ་དང་གཞུང་ལུགས་ལ་མ་འདྲིས་པས་་་
འགལ་མ་ངེས་མ་གྲུབ་ཀྱི་ཉེས་བཤད་ཡོད་ངེས་པས་གཟུར་གནས་སྨྲ་
བའི་ཁྱུ་མཆོག་དག་ལ་སྙིང་ནས་འཆགས་སོ། །
- 374 -



བཀའ་དང་བསྟན་བཅོས་ཀྱི་གོ་དོན།
(ཟུར་ཞུ། རྗེ་ཡབ་སྲས་ཀྱི་ལེགས་བཤད་ལ་གཞིར་བྱས། ཀུན་མཁྱེན་
ཡིག་ཆས་ཟུར་བརྒྱན། སྐབས་འགའ་རེར་སྒོ་བློ་རྗེ་གསུམ་གྱི་ཕར་ཕྱིན་ཡིག་
ཆར་མི་མཐུན་པའི་ཁས་ལེན་ཡང་རིག་པ་འཕེལ་ཕྱིར་དུ་བྲིས་ཡོད་པས་རིགས་པ་
སྨྲ་བ་རྣམས་ཀྱིས་དགག་བཞག་མཛོད）
• 《མཚོ་སྔོན་སློབ་གསོ》རུ་འཁོད།
375 --



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
༄༅། ། བོད་ཀྱི་ནང་དོན་རིག་པའི་བཀའ་པོད་ལྔ་
མཚམས་སྦྱོར་རགས་ཙམ་གླེང་བ།
བོད་ཀྱི་རིག་གནས་ཆེན་པོ་ལྔའི་ཡ་གྱལ་ཏེ་ནང་དོན་རིག་པ་
ཞེས་པའི་རིག་གནས་འདི་ནི་བོད་ཀྱི་སྤྱི་ཚོགས་ཀྱི་འཕེལ་འགྲོས་ལ་
བསྟུན་ནས་བྱུང་བའི་ཐོན་རྫས་ཤིག་ཡིན་པས་རང་རེའི་ལོ་རྒྱུས་སྟེང་
གལ་ཆེའི་གནས་བབ་ཅིག་བཟུང་ཡོད་པ་རེད། དེར་བརྟེན་ངོས་
ཀྱང་འདི་ནས་རང་མཉམ་གྱི་གྲོགས་པོ་འགར་ནང་དོན་རིག་པ་ཞེས་
པའི་གོ་དོན་དང་དབྱེ་བ་ལོ་རྒྱུས་སོགས་ལས་བརྩམས་ཏེ་མཚམས་སྦྱོར་
རགས་ཙམ་ཞིག་ཞུ་བ་ནི་སྐབས་སུ་བབ་པའི་གླེང་བར་བྱ་བའོ། །
དང་པོ།
ནང་དོན་རིག་པ་བྱུང་བའི་ལོ་རྒྱུས།
དེ་ཡང་འདི་སྐད་ཅེས་གྲགས་ཏེ། མང་བཀུར་གྱི་རྒྱུད་ལས་
བྱུང་བའི་རྒྱལ་བོ་ཟས་གཙང་གི་བུ་གཞོན་ནུ་དོན་གྲུབ་ཀྱིས་དང་པོར་
བྱང་ཆུབ་ཏུ་སེམས་བསྐྱེད། བར་དུ་བསྐལ་བ་གྲངས་མེད་གསུམ་དུ་
ཚོགས་བསགས། མཐའ་མར་བྱང་ཆུབ་མཆོག་གི་གོ་འཕང་མངོན་
དུ་བྱས་ནས་ཡུལ་ཝཱ་ར་ན་སིར་འཁོར་ལྔ་སྡེ་བཟང་པོ་ལ་བདེན་པ་
བཞིའི་ཆོས་ཀྱི་འཁོར་ལོ་བསྐོར། དེ་ནས་བྱ་རྒོད་ཕུང་བོའི་རི་བོར་
བཀའ་བར་བ་མཚན་ཉིད་མེད་པའི་ཆོས་འཁོར་བསྐོར། དེ་ནས་
376 ཡ



ནང་དོན་རིག་པའི་བཀའ་པོད་ལྔའི་མཚམས་སྦྱོར།
གྲོང་ཁྱེར་ཡངས་པ་ཅན་སོགས་ནས་བཀའ་མཐའ་མ་ལེགས་པར་རྣམ་
པར་ཕྱེ་བའི་ཆོས་འཁོར་བསྐོར་བ་ནས་འཛམ་གླིང་དུ་ཆོས་ཀྱི་འཁོར་
ལོ་གསུམ་ཞེས་ཡོངས་སུ་གྲགས་སོ། ། དེ་གསུམ་གྱི་དབྱེ་བ་ཡང་ནང་
དོན་དང་དུས་གཉིས་ཚོགས་ཀྱི་སྒོ་ནས་ཕྱེ་ལ། སྟོན་པས་གསུངས་
ཚད་ ཀྱི་ བཀའ་ ཐམས་ ཅད་ དེ་ གསུམ་ དུ་ འདུ་ བར་ བཞེད་ ཅིང་།
མཁས་པ་ཁ་ཅིག་གིས་མི་འདུ་བར་བཞེད་པ་ནི་མདོ་སྡེ་དགོངས་་་་
འགྲེལ་ནས་འབྱུང་བའི་འཁོར་ལོ་གསུམ་དུ་མི་འདུ་བར་བཤད་པ་ཙམ་
ལས་སྤྱིར་འཁོར་ལོ་གསུམ་དུ་འདུ་དགོས་པར་བཞེད་པས་མི་འགལ་
ལོ། །་
དེས་ན་སྟོན་པས་གསུངས་པའི་ཆོས་ཀྱི་འཁོར་ལོ་གསུམ་ནི་ནང་
དོན་རིག་པའི་རྩ་བ་ལྟ་བུ་ཡིན་ཞིང་དེ་ལའང་རྗེས་འཇུག་གི་མཁས་པ་
རྣམས་ཀྱིས་ཆོས་འཁོར་དེ་དག་གི་དོན་གོ་སླ་བར་བཀྲལ་བའི་བསྟན་
བཅོས་ཤིན་ཏུ་མང་བར་བྱུང་སྟེ་“བཀའ་” དང་ “ བསྟན་བཅོས་”
ཞེས་ གྲགས་ པ་ འདི་ ཡིན། དེ་ ཡང་ སྡེ་ སྣོད་ གསུམ་ དུ་ འདུ་ སྟེ།
བསླབ་གསུམ་ཀུན་གྱི་རང་བཞིན་ཁྱད་མེད་དུ་གཏན་ལ་འབེབས་པ་
ཐམས་ཅད་མདོ་སྡེ་དང་། བསླབ་པ་གཉིས་སྒྲུབ་སྟེ། དངོས་སུ་
ཚུལ་ཁྲིམས་ཀྱི་བསླབ་པ་དང་བརྒྱུད་ནས་ཏིང་ངེ་འཛིན་གྱི་བསླབ་པ་
བསྒྲུབ་པའི་ཕྱིར་གསུངས་པ་རྣམས་འདུལ་བ་དང་། ཆོས་རབ་ཏུ་
རྣམ་པར་འབྱེད་པའི་སྟོབས་རྒྱ་ཆེར་སྟོན་པ་རྣམས་མངོན་པའི་སྡེ་སྣོད་
དུ་འདུ་བའི་ཕྱིར། །
འོ་ན་བཀའ་ཐམས་ཅད་སྡེ་སྣོད་གསུམ་དུ་བསྡུ་ན་བཀའ་པོད་
- 377 -



་ བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
ལྔ་ཞེས་གྲགས་པ་ནི་ནང་དོན་རིག་པའི་སྡེ་སྣོད་ཆེན་པོ་གསུམ་གྱི་སྡོམ་
ལྟ་བུ་ཡིན་ཏེ་གཞུང་ཆེན་མདོ་རྩ་བ་ ( སློབ་དཔོན་ཡོན་ཏན་འོད་ཀྱིས་
བརྩམས)ནི་འདུལ་བའི་སྡེ་སྣོད་ཀྱི་སྡོམ་ཡིན། དབུ་མ་འཇུག་པ་
(སློབ་ དཔོན་ ཟླ་ གྲགས་ ཀྱིས་ བརྩམས) དང༌ ཚད་ མ་ རྣམ་ འགྲེལ
(དཔལ་ལྡན་ཆོས་གྲགས་ཀྱིས་བརྩམས)མངོན་པ་མཛོད་( སློབ་་་
དཔོན་དབྱིག་གཉེན་གྱིས་བརྩམས) དེ་དབུ་ཚད་མཛོད་གསུམ་ནི་་
མངོན་པའི་སྡེ་སྣོད་ཀྱི་སྡོམ་ཡིན། ཤེར་ཕྱིན་གྱི་མན་ངག་བསྟན་
བཅོས་མངོན་རྟོགས་རྒྱུན་ནི་མདོ་སྡེའི་སྡེ་སྣོད་ཀྱི་སྡོམ་ཡིན་ནོ། ། དེ་
ལྟར་བཀའི་དགོངས་འགྲེལ་དུ་བཀའ་པོད་ལྔ་བོ་འདི་བྱུང་བ་ཡིན།
བཀའ་པོད་འདི་དག་གི་རྩ་བ་དང་མཁན་པོ་ནི་གོང་དུ་བཤད་པ་དེ་
དག་ཡིན་ན་མཁན་པོ་དེ་དག་གི་ལོ་རྒྱུས་ཉུང་ངུ་རེ་གླེང་ན། །
1. ཚད་མ་རྣམ་འགྲེལ་གྱི་རྩོམ་པ་པོ་དཔལ་ལྡན་ཆོས་གྲགས་ནི།
བོད་ཀྱི་རྒྱལ་པོ་སྲོང་བཙན་སྒམ་པོ་དང་དུས་ཐོག་གཅིག་ཏུ་བྱོན་པར་
ཇོ་ནང་ཏཱ་ར་ནཱ་ཐས་བརྩམས་པའི《རྒྱ་གར་ཆོས་འབྱུང》ལས་བཤད་
ཅིང་། དེ་མིན་སློབ་དཔོན་ཕྱོགས་ཀྱི་གླང་པོའི་སློབ་མ་སློབ་དཔོན་
དབང་ཕྱུག་སྡེའི་སློབ་མ་ཡིན། རྒྱ་གར་ལྷོ་ཕྱོགས་ཏྲི་མ་ལ་ཡ་ཟེར་
བའི་ས་ཆར་འཁྲུངས། ཡབ་ཀྱི་མཚན་ལ་བྲམ་ཟེའི་རིགས་ཀྱི་མུ་
སྟེགས་རོ་ཉནནྡྲ་ཞེས་ཟེར། ཆུང་དུས་ནས་སྒྲ་དང་མུ་སྟེགས་པའི་
གཞུང་ལུགས་ལ་ཤིན་ཏུ་མཁས་པར་སྦྱངས་ནས་དགུང་ལོ་བཅོ་བརྒྱད་
བཞེས་ཚེ་ཕྱི་རོལ་མུ་སྟེགས་པའི་ལྟ་བ་ཁོང་དུ་ཆུད་པར་གྱུར། རྗེས་
སུ་སངས་རྒྱས་ཆོས་ལུགས་ཀྱི་གཞུང་ལ་གཟིགས་པའི་རྒྱུ་མཚན་གྱིས་མུ་
– 378 ལག་



ནང་དོན་རིག་པའི་བཀའ་པོད་ལྔའི་མཚམས་སྦྱོར།
སྟེགས་ཀྱི་གྲུབ་མཐའ་དོར་བར་བྱས་ཚེ། ཕ་མ་ཞང་པོ་དང་བཅས་
པས་ཁྱིམ་ནས་བསྐྲད་དོ། །ཡིན་ནའང་ཐུགས་མ་ཕམ་པར་མུ་སྟེགས་
ཐམས་ཅད་ཕམ་པར་བྱེད་པ་ཞིག་བྱའོ་སྙམ་ནས་རྒྱ་གར་ཡུལ་དབུས་
སུ་བྱོན་ཏེ་ནང་བའི་སློབ་དཔོན་ཆོས་སྐྱོང་གི་དྲུང་དུ་རབ་ཏུ་བྱུང་སྟེ་
སྦྱངས་པ་མཛད་ཅིང༌། ཁྱད་པར་སློབ་དཔོན་དབང་ཕྱུག་སྡེ་ལ་་
《ཚད་མ་ཀུན་བཏུས》ཚར་གསུམ་གསན། ཚར་དང་པོ་ཉན་པས་
གཞུང་དོན་ཇི་ལྟ་བ་བཞིན་གོ ཐེངས་གཉིས་པར་ཕྱོགས་གླང་གི་
དགོངས་པ་བཞིན་གོ ཐེངས་གསུམ་པར་སློབ་དཔོན་གྱི་དགོངས་
པར་མི་འགྲོ་བའི་ནོར་བ་ཡོད་པར་དབང་ཕྱུག་སྡེ་ལ་ཞུས་པས་ཐུགས་
ཤིན་ཏུ་མཉེས་ནས། ད་ཁྱོད་ཀྱིས་ངའི་ནོར་བ་རྣམས་བཀག་སྟེ་ཀུན་
བཏུས་ལ་འགྲེལ་བ་རྩོམས་ཤིག་ཅེས་གསུངས་པར་《ལུང་འགལ»
ཞེས་པའི་དགག་ཡིག་རྗེས་སུ་གནང་སྟེ་བརྩམས་པ་རེད། ཚུལ་འདི་
ནི་མཁས་པ་ཕན་ཚུན་དང་དགེ་སློབ་ཕན་ཚུན་གྱི་ངོ་མཚར་བའི་་་
གཟུར་གནས་དམ་པའི་རང་རྟགས་ཏེ་རང་ཅག་ཕྱི་རབས་པ་དག་གི་
རྗེས་སུ་བསླབ་བྱའོ། །
དེ་ནས་ཕྱི་རོལ་གྲངས་ཅན་པའི་རྟོག་གེའི་གསང་ཚིག་རྣམས་
ཤེས་པའི་ཆེད་དུ། བྲན་གཡོག་ཅིག་ཏུ་བརྫུས་ཏེ་ཞང་པོའི་ཆུང་མའི་
ཞབས་ཞུ་བྱས་ནས་མགུ་བར་གྱུར་པའི་ཚེ། ཆོས་གྲགས་ཀྱིས། ཨ་
ཞང་གི་ཆུང་མ་ལ། དཀའ་གནས་འདི་དང་འདི་འདྲ་འདྲི་དགོས་
བཤད་པར། ཆུང་མས། རྒྱུན་ལྡན་གྱི་དུས་སུ་ཁོ་མོས་ཀྱང་གསང་
ཚིག་དེ་དག་མི་ལོན་པས། འདོད་པ་སྤྱོད་པའི་ཚེ་འདྲི་ཡི་ཁྱེད་ཀྱིས་
- 379 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
ཡིད་ལ་ཟུངས་ཟེར་ནས། མོའི་རྐང་པ་ལ་ཐི་གུ་བཏགས། ཆོས་
གྲགས་རང་མལ་ཁྲིའི་འོག་ཏུ་བསྡད་ནས་གང་དཀའ་བ་དེ་ལ་ཐག་པ་
འཐེན་ནས་ལེགས་པར་ཤེས། དེ་ནས་བྲོས་ཏེ་གྲུབ་མཐའི་གནད་མ་
ལུས་པ་ལོན་པར་གྱུར་ནས་མུ་སྟེགས་པའི་གྲགས་ཅན་མཁས་པ་མང་
པོ་སྔ་རྗེས་སུ་ཕམ་པར་མཛད་དོ། །
འདི་ལྟ་བུའི་རྣམ་ཐར་ཡང་ཡོན་ཏན་དོན་དུ་གཉེར་བ་དག་
གིས་འདུ་ཤེས་ ཇི་ ལྟ་བུ་འཛིན་དགོས་ པའི་ མིག་ལྟོས་སུ་ཆེའོ་སྙམ།
དེ་ནས་འཛམ་གླིང་ན་ཉི་མ་ཟླ་བར་གྲགས་པའི་ཚད་མ་སྡེ་བདུན་ཏེ་
རྣམ་འགྲེལ་སོགས་བརྩམས་ནས་བཀྲམས་པ་ན་ཕལ་ཆེར་གྱིས་ནང་
དོན་མ་ཤེས་སོ། ། འགའ་ཞིག་གིས་ཤེས་ཀྱང་ཕྲག་དོག་གི་དབང་
གིས། ཉེས་སོ། ། ཞེས་སྨད་དེ་ཁྱིའི་མཇུག་མ་ལ་བཏགས་པས།
ཆོས་ གྲགས་ཀྱིས། ཁྱི་གྲོང་དང་སྲང་ཀུན་ ཏུ་ རྒྱུ་བ་བཞིན་བསྟན་
བཅོས་འདི་ཡང་དར་བར་འགྱུར་ཞེས་གསུངས་ནས། རྣམ་འགྲེལ་
མགོར་ཡང་སྐྱོ་ཉམས་དང་རང་ཉིད་ལེགས་བཤད་ལ་དགའ་བའི་ཚིག་
འདི་ལྟར། །
སྐྱེ་བོ་ཕལ་ཆེར་ཕལ་ལ་ཆགས་ཤིང་ཤེས་རབ་རྩལ་མེད་པས་ན་
ལེགས་བཤད་རྣམས། ། དོན་དུ་མི་གཉེར་ཁོ་ནར་མ་ཟད་ཕྲག་དོག་
དྲི་མ་དག་གིས་སྡང་བར་ཡང། ། ཡོངས་གྱུར་དེསན་བདག་ལ་འདི་
ནི་གཞན་ལ་ཕན་པ་ཡིན་ཞེས་བསམ་པའང་མེད། ། སེམས་ནི་ཡུན་
རིང་ལེགས་བཤད་གོམས་པ་ལྷུར་ལེན་བསྐྱེད་ཕྱིར་འདི་ལ་དགའ་བ་
སྐྱེས། ། ཞེས་གསུངས་པ་ནི་དུས་རབས་དེའི་སྐབས་ཀྱི་སྤྱི་ཚོགས་ཀྱི་
- 380 -



ནང་དོན་རིག་པའི་བཀའ་པོད་ལྔའི་མཚམས་སྦྱོར།
མཁའ་དབུགས་དང་སློབ་དཔོན་རང་གི་མཐོང་ཐོས་ཀྱི་འཚོ་བ་དངོས་
མཚོན་ཐུབ་པས་དེང་དུས་ཀྱི་དཔྱོད་ལྡན་རྩོམ་པ་པོ་དག་གིས་བསླབ་
པར་བྱ་བའི་འོས་སུ་མཐོང་ངོ༌། །
2. ཕར་ཕྱིན་གྱི་རྩ་བ་མངོན་རྟོགས་རྒྱན་ནི། རྗེ་བཙུན་བྱམས་
པ་མགོན་པོས་བརྩམས་པ་ཡིན་ལ། དེ་ཉིད་དངོས་པོའི་གནས་ཚོད་
ལ་སངས་རྒྱས་སུ་ངེས་ནའང༌། ཡིག་ཆ་རྣམས་ཀྱི་བྱམས་གཞུང་ལས་
འཕགས་པ་མ་ཕམ་པ་སངས་རྒྱས་ཡིན་མིན་གྱི་མཐའ་བཅད་དེ་རྒྱ་
ཆེར་སྤྲོས་ཡོད་པས་འདིར་མ་བྲིས། རྗེ་བཙུན་དེ་ཉིད་འཕགས་པ་
ཐོགས་མེད་ཀྱིས་ལོ་གསུམ་བཞི་བཅུ་གཉིས་སུ་བསྒྲུབས་ཀྱང་མཚན་མ་
མ་བྱུང་བས་སྐྱོ་སྟེ་ཕྱིར་ཐོན་ནས་ཕྱིན་པ་ན། ཁྱི་མོ་རོ་སྨད་འབུས་
གཞིགས་ལ་རོ་སྟོད་ཟུག་ཅིང་ཟ་བ་ཞིག་མཐོང་ནས་སྙིང་རྗེས་ལྷག་
པར་སྐྱེས་ཏེ། འབུ་རྣམས་བསལ་ན་འབུ་འཆི། མ་བསལ་ན་ཁྱི་མོ་
འཆི་བར་སྣང་བས་རང་གི་ལུས་ལས་ ཤ་བཅད་དེ་འབུ་ཟར་གཞུག་
སྙམ་སྟེ། གྲོང་ཁྱེར་ས་ཙནྟ་ཞེས་བྱ་ཕར་ཕྱིན་ནས་གསེག་ཤང་གཏའ་
མར་བཅུག་སྟེ་སྤུ་གྲི་གཡར་ནས་རང་གི་ལུས་ལས་ཤ་བཅད། ལག་
པས་བླངས་ན་ཤིར་དོགས་ནས་སྤྱན་བཙུམ་སྟེ་ལྗགས་ཀྱིས་བླང་པར་
བརྩམས་ཚེ། ཁྱི་མེད་པར་རྗེ་བཙུན་བྱམས་པ་འོད་སྒོར་རེ་བཞུགས་
པ་མཇལ་ཏེ་དགའ་ལྡན་དུ་བྱོན། ཟླ་བ་དྲུག་ཏུ་ཡུམ་ཤེར་ཕྱིན་་་་
སོགས་གསན་ནས་མིའི་ཡུལ་དུ་བྱམས་ཆོས་སྡེ་ལྔ་སྐྱེས་ཀྱི་ཚུལ་དུ་་་
གནང་བ་ཡིན། མངོན་རྟོགས་རྒྱུན་ནི་ལྔ་བོའི་ཐོག་མ་ཡིན་ནོ། །དེ་
ལ་འགྲེལ་བ་གནད་ཀྱི་ཟླ་འོད་ལས། འཕགས་པ་ཐོགས་མེད་ཀྱིས་
- 381 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
བསྒྲུབས་ནས་དུས་ཕྱིས་བརྩམས་ཞེས་པ་ནི་སེངྒེ་བཟང་བོ་ལ་སོགས་པ་
རྣམས་ ཀྱི་ འཁྲུལ་ བ་ སྟེ་ ཞེས་ བཀག་ ཡོད་ པ་ དཔྱད་ གཞི་ ཆེ་ ཡང་།
ཤེས་བྱེད་གཞན་མེད་པ་མཉམ་པོ་ལ་མཁས་པ་ཕལ་མོ་ཆེ་ལ་བརྒྱུད་
ནས་གྲགས་པའི་གཏམ་རྒྱུད་ལ་སྔ་མ་ཁོ་ན་སྣང་བའི་ཕྱིར་རོ་ཞེས་རྗེ་
ཙོང་ཁ་པ་ཆེན་པོའི་ལེགས་བཤད《གསེར་ཕྲེང་》དུ་གསལ་ལོ། །
དེ་ལ་དེང་དུས་ཀྱི་འགའ་ཞིག་གིས་《བྱམས་ཆོས་སྡེ་ལྔ»རྩོམ་
མཁན་ལ་བྱམས་པའི་མིང་ཅན་གྱི་ནང་བའི་པཎྜི་ཏ་ཞིག་ཡིན་པར་
བཤད་པ་ནི་ཡིད་དང་བའི་གནས་སུ་མཐོང་མོད། འོན་ཀྱང་བྱམས་
པའི་མཚན་ཅན་གྱི་མི་དེ་འདྲ་ཞིག་ཆོས་འབྱུང་ལོ་རྒྱུས་གང་དུའང་
ཟུར་ཙམ་མི་གསལ་བས། ཁོ་བོས་བལྟས་ན་འཕགས་པ་ཐོགས་མེད་
རང་ཉིད་ཀྱིས་བརྩམས་པར་སེམས་ཏེ། བྱམས་པ་བསྒྲུབས་པའི་
གཏམ་རྒྱུད་དང༌། སློབ་དཔོན་ཨ་ནུ་བྷཱུ་ཏིས་དབྱངས་ཅན་མ་་་་་
བསྒྲུབས་ ཏེ་ 《གསལ་ ལྡན» བྱས་ པ་ གཉིས་ འགྲོས་ མཚུངས་ ཤིང་།
རྣམ་པ་གཅིག་ཏུ་ན། བྱམས་པས་མཛད་པར་བྱས་ན་དོན་དུ་འགྱུར་
བ་ལ་བསམ་ནས་དེ་ལྟར་བྱས་སྙམ། གཞན་ཡང། འཇམ་་་་་་་
དབྱངས་བཞད་པ་དང་། དཔལ་ལྡན་ཆོས་རྗེ་སོགས་བོད་ཀྱི་མཁས་
པ་དག་གིས་ ཀྱང་《དབུ་ཕར་གྱི་མཐའ་དཔྱོད»རྣམས་སུ་མིའི་ ཤ་་
ཚུགས་ཅན་ཡིན་ ཤག་ ཏུ་བཤད་ཡོད། 《དེབ་སྔོན》སོགས་་་་་
བྱམས་ཆོས་ཀྱི་གྲངས་ཀྱང་མི་མཐུན་པ་འདུག་པས་“བྱམས་ཆོས་སྡེ་
ལྔ” ཞེས་པའི་ཐ་སྙད་དེ་བྱུང་ནས་ཅང་འགོར་མེད་འདུག གོང་
གསལ་ལྟར་ཁས་བླངས་ཀྱང་། ཨུ་རུ་སུའི་མཁས་པ་སི་ཁྲོའོ་པ་ཚ་
-
382
ཁལ་དང་འགལ་



ནང་དོན་རིག་པའི་བཀའ་པོད་ལྔའི་མཚམས་སྦྱོར།
ཁའེ་(Th, secherbatssky) ཡིས་བརྩམས་པའི་《ཐེག་ཆེན་གྱི་
རྩ་བའི་གཞུང་ལུགས》ཞེས་པའི་མཆན་དུ། ་ “བཤད་ཚུལ་ལྟར་ན་
རྗེ་བཙུན་བྱམས་པ་སྤྱི་ལོ་༢༧༠-༢༥༠ བར་འཇིག་རྟེན་དུ་བཞུགས་
འདུག” ཅེས་ གསུངས་ པ་ དང༌ ཡང་ མི་ འགལ། གཞན་ ཡང་།
ཁྱོད་ལྟར་ན་རྗེ་བཙུན་བྱམས་པ་སེམས་ཙམ་པའི་ཤིང་རྟའི་སྲོལ་འབྱེད་
དུ་འགྱུར་བའི་སྐྱོན་ཞིག་ཀྱང་འཇུག་སྙམ།
3. དབུ་མ་འཇུག་པ་རྩོམ་པ་པོ་དཔལ་ལྡན་ཟླ་བ་གྲགས་པ་ནི།
རྒྱ་གར་ལྷོ་ཕྱོགས་ས་མནྟར་སྐུ་འཁྲུངས། གཞོན་ནུ་ཉིད་ནས་རིག་
པའི་གནས་མཐའ་དག་ལ་མཁས་པར་གྱུར། རབ་ཏུ་བྱུང་ཞིང་སྡེ་
སྣོད་གསུམ་དང་ཀླུ་སྒྲུབ་ཀྱི་གཞུང་ལུགས་ལ་སྦྱངས་པས་མཁས་པའི་
མཁས་ པ་ ཆེན་ པོར་ གྱུར་ ནས་ དཔལ་ ནཱ་ ལེནྡའི་ མཁན་ པོ་ མཛད།
ལེགས་ལྡན་གྱིས་སངས་རྒྱས་བསྐྱངས་ལ་སྐྱོན་བརྗོད་པ་རྣམས་ལེགས་
པར་སྤངས་ཤིང༌། རང་རྒྱུད་ཀྱི་ཕྱོགས་ལ་དམིགས་ཕུག་པའི་དགག་
པ་རྒྱས་པར་མཛད་དེ། ཐལ་འགྱུར་དུ་འགྲེལ་བའི་གཞུང་བཙུགས་
ནས་རྩ་བ་ཤེས་རབ་ཀྱི་འགྲེལ་བ་ཚིག་གསལ་དང་དེའི་དོན་འགྲེལ་ལ་
དབུ་མ་འཇུག་པ་རང་འགྲེལ་དང་བཅས་པ། བཞི་བརྒྱ་བའི་འགྲེལ་
བ། རིགས་པ་དྲུག་ཅུ་པའི་འགྲེལ་བ། གསང་སྔགས་ཀྱི་སྐོར་ལ།
གནམ་ན་ཉི་ཟླ་རྣམ་གཉིས། ས་ན་གསལ་བ་རྣམ་གཉིས་ཏེ་ཚིག་
གསལ་དང་སྒྲོན་གསལ་རྣམ་གཉིས་ཀྱི་ཡ་གྱལ་གསང་འདུས་འགྲེལ་བ་
སྒྲོན་གསལ་ སོགས་ མཛད་ཡོད་ཅིང༌། ཚལ་ བའི་《དེབ་དམར»
ལས་སློབ་དཔོན་འདི་འཛམ་གླིང་རྒྱན་དྲུག་གི་གྲས་སུ་བགྲང་འདུག་
-- 383 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
ཀྱང༌། བོད་ཀྱི་ལོ་ རྒྱུས་ཡོངས་གྲགས་ལ་ སློབ་དཔོན་ཨརྱ་དེ་བ་་་
བགྲངས་པ་ལས། སློབ་དཔོན་འདི་མི་བགྲང་ངོ༌། །ཀུན་མཁྱེན་བླ་
མའི་《ཕར་ཕྱིན་མཐའ་དཔྱོད»དང་། ཡབ་རྗེ་བླ་མ་སྐལ་ལྡན་རྒྱུ་
མཚོའི་《ལེགས་བཤད»རྣམས་ལས་ཐལ་འགྱུར་བའི་ཤིང་རྟའི་སྲོལ་
འབྱེད་ལ་དཔལ་ལྡན་སངས་རྒྱས་བསྐྱངས་འཇོག་པར་བཞེད་མོད།
ཡིག་ཆ་གཞན་རྣམས་དང་ཁྱད་པར་དུ་རྒྱལ་བ་དགེ་འདུན་རྒྱ་མཚོའི
《དབུ་མ»《ལྕང་སྐྱའི་གྲུབ་མཐའ»《དྲང་ངེས་ལེགས་བཤད་སྙིང་
བོའི་འཇུག་ངོགས》སོགས་ན་ཐལ་འགྱུར་བའི་ཤིང་རྟའི་སྲོལ་འབྱེད་
ཟླ་གྲགས་ཡིན་པ་རྗེ་ཙོང་ཁ་བའི་བཞེད་པ་ཡིན་པར་བསྒྲུབས་ཡོད་པ་
རེད། དཔལ་ལྡན་ཟླ་བའི་མཚན་བཟུང་ནས་འགོག་པ་རྒྱ་གར་་་་
མཁས་པ་མེད་ཀྱང་། བོད་རང་ནས་འགའ་ཞིག་བྱུང་བར་རྗེ་ཡབ་
སྲས་ཀྱིས་གསུངས། རྒྱས་པར་《སྟོང་ཐུན་ཆེན་མོ»ན་གསལ།
4. མངོན་པ་མཛོད་རྩ་བ་རྩོམ་པ་པོ་ཀུན་མཁྱེན་དབྱིག་གཉེན་
ནི། རྣམ་རིག་པའི་ཤིང་རྟའི་སྲོལ་འབྱེད་འཕགས་པ་ཐོགས་མེད་
དང་ཡུམ་གཅིག་པའི་གཅུང་བོ་ཡིན་ཞིང༌། ཡབ་ནི་བྲམ་ཟེའི་རིགས་
ཡིན། ཐོགས་མེད་རབ་ཏུ་བྱུང་བའི་ཕྱི་ལོར་འཁྲུངས། ཆུང་ངུའི་
དུས་ནཱ་ལེནྡྲ་དགོན་པར་རབ་ཏུ་བྱུང༌། ཉན་ཐོས་ཀྱི་སྡེ་སྣོད་མཐའ་
དག་པར་སྦྱངས་པ་བྱས། ད་དུང་ཁ་ཆེའི་ཡུལ་དུ་བྱོན་ནས་སློབ་
དཔོན་འདུས་བཟང་གི་དྲུང་དུ་བྱེ་བྲག་ཏུ་བཤད་པ་དང་། སྡེ་བ་
བཅོ་བརྒྱད་ཀྱི་བསྟན་བཅོས་རྣམས་དང༌། རྟོག་གེའི་ཚུལ་མཐའ་
དག་ལ་བྱང་ཞིང་མཁས་པར་བྱས་ནས་ཡུལ་དབུས་མ་གྷ་དྷར་བྱོན།
– 384 -



ནང་དོན་རིག་པའི་བཀའ་པོད་ལྔའི་མཚམས་སྦྱོར།
སྐུའི་གཅེན་པོ་ཐོགས་མེད་ལ་དང་པོར་མ་གུས་པའི་བསྟིང་ཚིག་མཛད་
ཀྱང་། རྗེས་སུ་ས་བཅུ་བ་སོགས་གསན་ནས་ཐེག་ཆེན་ལ་དད་དེ་
གཅེན་གྱི་དྲུང་ནས་ཐེག་པ་ཆེན་པོའི་ཆོས་མཐའ་དག་ལ་གསན། དེ་
ནས་བྱེ་སྨྲའི་གྲུབ་མཐའ་ལ་“ལོ” “ གྲག” “ཟེར་”གསུམ་གྱི་
ཟུར་ཟ་སྦྱར་ཏེ 《མངོན་པ་མཛོད་ཀྱི་ཚིག་ལེའུར་བྱས་པ》ཞེས་པའི་
གཞུང་བརྩམས་སོ། །“ལོ་གྲག་ཟེར་” གསུམ་གྱི་ཟུར་ཟའི་ཚིག་སྙན་
ངག་པ་རྣམས་ཀྱིས་ད་ལྟའི་བར་བཀོལ་བཞིན་པ་ཁུངས་དེ་འདྲ་ལ་
གཏུགས་པར་ཡང་སེམས་སོ། །
ཅིང་། སློབ་མ་མཁས་པ་སྟོང་ཕྲག་ལྔ་ལ་སོགས་པ་བསྐྱངས་ཤིང༌།
ཁྱད་པར་དུ་རང་ལས་མཁས་པའི་སློབ་མ་བཞི་སྟེ། ཚད་མ་རང་
ལས་མཁས་པ་སློབ་དཔོན་ཕྱོགས་གླང་། མངོན་པ་རང་ལས་མཁས་
པ་སློབ་དཔོན་བློ་བརྟན། ཕར་ཕྱིན་རང་ལས་མཁས་པ་འཕགས་པ་
རྣམ་གྲོལ་སྡེ། འདུལ་བ་རང་ལས་མཁས་པ་སློབ་དཔོན་ཡོན་ཏན་
འོད་དེ་བཞི་བོ་འདི་ནི་ཕར་ཚད་འདུལ་མངོན་གྱི་བདག་པོ་ལྟ་བུར་
གྱུར་འདུག་པས་སློབ་དཔོན་དེ་ཉིད་ནི་ སའི་སྟེང་ན་ཟླ་མེད་པའི་་་
མཁས་པའི་མཁས་མཆོག་གཅིག་སྟེ་ཀུན་མཁྱེན་དབྱིག་གཉེན་ཞེས་
གྲགས་པ་སྲིད་གསུམ་ན་སྙན་ནོ། ། མཐར་བལ་ཡུལ་དུ་རབ་བྱུང་
ཆང་གི་བུམ་པ་ ཐོགས་པ་གཟིགས་ནས་ཐུགས་སྐྱོ་སྟེ། རྣམ་རྒྱལ་
གཟུངས་རིང་བཟློག་ནས་བཏོན་པས་འདས་པར་བཤད། ལོ་རྒྱུས་
འགའ་ཞིག་ན་རབ་བྱུང་ཆོས་གོས་གྱོན་བཞིན་ཞིང་རྨོ་བ་གཟིགས་ནས་
- 385 བ



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
སྐུ་གཤེགས་པར་བཤད་པ་བརྟག་གོ ། ལོ་རྒྱུས་རྒྱས་པར་《བུ་སྟོན་
ཆོས་འབྱུང》དང་《རྒྱ་གར་ཆོས་འབྱུང》ལ་གཟིགས།
5. འདུལ་བ་མདོ་རྩ་རྩོམ་པ་པོ་སློབ་དཔོན་ཡོན་ཏན་འོད་ནི།
འདུལ་བ་ལ་ཤིན་ཏུ་མཁས་པས་སློབ་དཔོན་དབྱིག་གཉེན་གྱི་རང་ལས་
མཁས་པའི་སློབ་མར་གྱུར། ཡུལ་བཅོམ་བརླག་ཏུ་བྲམ་ཟེའི་རིགས་
སུ་སྐུ་འཁྲུངས། སྐུ་ན་ཆུང་དུས་མུ་སྟེགས་ཀྱི་གྲུབ་མཐའ་དང་རིག་
པའི་གནས་ལ་མཁས་པར་སྦྱངས་རྗེས་ཡུལ་དེར་རབ་ཏུ་བྱུང་སྟེ་དགེ་
སློང་མཛད། སློབ་དཔོན་དབྱིག་གཉེན་ལ་བསྟེན་ནས་རང་གཞན་
གྱི་གྲུབ་མཐའ་རྒྱ་མཚོའི་ཕ་རོལ་ཏུ་སོན། སྡེ་སྣོད་ལ་མཁས་པའི་
སློབ་མ་ལྔ་བརྒྱ་ཙམ་བསྐྱངས། འདུལ་བ་འཛིན་པ་རྣམས་ཀྱི་གཙུག་
གི་ནོར་བུར་གྱུར་ཅིང་། ཁྱད་པར་འདུལ་བའི་གཞུང་《མདོ་རྩ»
དང་《དེའི་རང་འགྲེལ》དང་བཅས་པ་མཛད་དེ་འདུལ་བསྟན་ཉི་མ་
བཞིན་གསལ་བར་མཛད་པ་རེད།
གཉིས་པ།
བཀའ་པོད་ལྔའི་མཚན་དོན།
1. ཚད་མ་རྣམ་འགྲེལ་ཞེས་པ་ནི། སྤྱིར་ཚད་མ་དངོས་གནས་
པ་ནི་རང་ཡུལ་ལ་མི་བསླུ་བའི་ཤེས་པ་གསར་སྐྱེས་ཤིག་ཡིན་དགོས་
ཤིང༌། འདིར་ཚད་མ་ཀུན་བཏུས་ཞེས་པའི་ཚད་མ་དང་ཚད་མ་
རྣམ་འགྲེལ་ཞེས་པའི་ཚད་མ་གཉིས་ནི་ཚད་མ་བཏགས་པ་བ་ཡིན་ཏེ།
དེ་གཉིས་ཀ་ཚད་མའི་བསྟན་བཅོས་ལ་གོ་དགོས་པའི་ཕྱིར། དེར་
- 386 -



ནང་དོན་རིག་པའི་བཀའ་པོད་ལྔའི་མཚམས་སྦྱོར།
ཐལ། ཕྱོགས་ གླང་ རང་ གིས་ བརྩམས་ པའི་ 《རིགས་ སྒོ»
《དམིགས་བརྟག» 《དུས་གསུམ་བརྟག་པ» 《ཕྱོགས་ཆོས་
འཁོར་ལོ»སོགས་ནི་ཚད་མ་ཀུན་བཏུས་ཞེས་པའི་ཚད་མ་ཡིན་པ་
དང་། 《ཚད་མ་ཀུན་བཏུས»ཀྱི་བསྟན་བཅོས་ནི་ཚད་མ་རྣམ་་་
འགྲེལ་ཞེས་པའི་ཚིག་ཟུར་གྱི་ཚད་མ་ཡིན་པའི་ཕྱིར། གཞན་ཡང་
བསྟན་བཅོས་དེ་གཉིས་ཀྱི་དངོས་བསྟན་གྱི་ཚད་མ་ལ་བཀའ་ཡང་ཡོད་
དེ། བཀའ་འཁོར་ལོ་ཐ་མ་དང་རྩ་འགྲེལ་ཡིན་པའི་ཕྱིར། དེས་ན་
ཚད་མ་ཀུན་བཏུས་ཞེས་པའི་ཚད་མ་དང་བཀའ་གཉིས་ལ་མུ་བཞི་
གྲུབ་ སྟེ། (༡) རིགས་ སྒོ་ ལྟ་ བུ། (3) བརྒྱད་ སྟོང་ པ་ ལྟ་ བུ།
(༢) མདོ་སྡེ་དགོངས་འགྲེལ་ལྟ་བུ། (༤) སྙན་ངག་མེ་ལོང་ལྟ་
བུའོ། ། ཚད་མ་ཀུན་བཏུས་ཞེས་པའི་ཚད་མ་དང་ཚད་མ་རྣམ་
འགྲེལ་ཞེས་པའི་ཚད་མ་ལའང་མུ་བཞི་གྲུབ་སྟེ། (༡)ཕྱོགས་ཆོས་
འཁོར་ལོ་ལྟ་བུ། (༢) ཚད་མ་ཀུན་བཏུས་ལྟ་བུ། (༣) བཀའ་
ཐ་མ་ལྟ་བུ། (༤) འདུལ་རྩ་ལྟ་བུ།
མདོར་བསྡུས་ན། བདེན་པ་གཉིས་ཅི་རིགས་གསར་དུ་་་་
རྟོགས་པའི་ཤེས་པ་ནི་ཚད་མ་ཡིན་ལ། དེ་བརྗོད་བྱར་བྱེད་པའི་
གསུང་རབ་དང་ཀུན་བཏུས་ལ་ཡང་ཚད་མའི་སྒྲས་བསྟན་ལ། དེ་
དག་གི་དགོངས་པ་རྣམ་པར་འགྲེལ་ བས་རྣམ་འགྲེལ་ཞེས་《རྣམ་་་
བཤད་ཐར་ལམ་གསལ་བྱེད»དུ་བཤད་པ་ལྟར་རོ། ། དེས་ན་སྡེ་
བདུན་མདོ་དང་བཅས་པ་བོད་མཁས་པ་བུ་སྟོན་དང་སྟག་ལོ་སོགས་
ཀྱིས་ཕྱི་ནང་ཐུན་མོང་གི་རིག་པར་འཆད་པ་རྗེ་ཡབ་སྲས་ཀྱི་གསུང་
- 387 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
རབ་རྣམས་དང་རྒྱལ་མཆོག་ལྔ་བའི་《སྙན་འགྲེལ་དབྱངས་ ཅན་་་་་
དགྱེས་གླུ»སོགས་ནས་བཀག་ཡོད་པ་བཞིན། ཚད་མ་རིག་པ་དང་
ནང་དོན་རིག་པར་མུ་བཞི་བརྩི་ཚུལ་སོགས་《སྡེ་བདུན་རྒྱུན》དང་
《རིགས་རྒྱན》བདག་གི་《བཀའ་དང་བསྟན་བཅོས་ཀྱི་གོ་དོན»ཞེས་
པའི་ཆེད་རྩོམ་དུ་བྲིས་ཡོད་པ་རྣམས་ལས་ཤེས་པར་བྱའོ། །
2. ཕར་ཕྱིན་ཞེས་པའི་དོན་ནི། ཤེས་རབ་ཀྱི་ཕ་རོལ་ཏུ་ཕྱིན་
པ་ཞེས་པའི་བསྡུས་ཚིག་ལ་ “ ཕར་ཕྱིན་” ཞེས་བརྗོད་པ་ཡིན་ཞིང་།
དེ་ནི་ཆོས་ཐམས་ཅད་སྤྲོས་བྲལ་དུ་མངོན་སུམ་དུ་རྟོགས་པའི་མཁྱེན་
པ་གང་མི་གནས་པའི་མྱང་འདས་སུ་ཕྱིན་པའམ་ཕྱིན་བྱེད་ཅིག་ལ་
འདོད་དགོས་ཏེ། ཡུམ་ལས། ཆོས་རྣམས་རང་བཞིན་མེད་པར་
ཡོངས་སུ་ཤེས་གྱུར་པ། ། འདི་ནི་ཤེས་རབ་ཕ་རོལ་ཕྱིན་མཆོག་སྤྱོད་
པ་ཡིན། །ཞེས་པ་ལྟར་ཐེག་ཆེན་འཕགས་ལམ་གསུམ་གྱི་རང་བཞིན་
མེད་པ་མངོན་སུམ་དུ་རྟོགས་པའི་ཆ་ཐམས་ཅད་ “ཤེར་ཕྱིན་” ཏམ་
“ ཕར་ཕྱིན”ལ་འཇོག དེ་དག་ནི་“ ཕར་ཕྱིན” མཚན་ཉིད་པ་ཡིན་
ལ། དེ་བརྗོད་བྱར་བྱེད་པའི་བཀའ་དང་བསྟན་བཅོས་ལ་ཕར་ཕྱིན་
ཞེས་པ་ནི་བརྗོད་བྱའི་མིང་རྗོད་བྱེད་དུ་བཏགས་པ་ཡིན་ལ། ཤེར་
ཕྱིན་དེ་སྟོན་པའི་བཀའ་ལ་དངོས་བསྟན་སྟོང་ཉིད་ཀྱི་རིམ་པ་དང་
ཤུགས་བསྟན་ལམ་མམ་མངོན་རྟོགས་ཀྱི་རིམ་པ་སྟོན་པའི་བསྟན་་
བཅོས་གཉིས་ལས《ཕར་ཕྱིན»མངོན་རྟོགས་རྒྱན་ནི་ཕྱི་མའོ། །
གཞུང་དེ་ལས“ཕར་ཕྱིན”སྟོན་ཚུལ་ནི། དོན་བསྡུས་སྒྲོན་མེ་
ལས། མངོན་རྟོགས་ཤེས་རྒྱུད་རིམ་པ་སྟེ། ། དངོས་པོ་བརྒྱད་ནི་
- 388 -



ནང་དོན་རིག་པའི་བཀའ་པོད་ལྔའི་མཚམས་སྦྱོར།
བརྗོད་བྱ་ལ། ། སྐབས་ནི་རྗོད་བྱེད་ཤཱནྟི་གསུང༌། ། ཞེས་པ་ལྟར་
མངོན་རྟོགས་ཏེ་ལམ་བརྒྱུད་ཉམས་སུ་ལེན་ཚུལ་དང་། དངོས་པོ་
བརྒྱད་བརྗོད་བྱར་བསྡུས་ཏེ་སྟོན་པ་དང༌། རྗོད་བྱེད་ཀྱི་ཚིག་སྐབས་
སམ་ལེའུ་བརྒྱད་དུ་ཕྱེ་སྟེ་སྟོན་པའི་ཕྱིར། དེ་ལྟར་ན་ཕར་ཕྱིན་གྱི་རྩ་
བ་མངོན་རྟོགས་རྒྱན་ཡིན་པ་དང་དེའི་འགྲེལ་བ་ལ་མདོ་དང་སྦྱར་མ་
སྦྱར་བའི་འགྲེལ་བ་ཉེར་གཅིག་སོགས་ཡོད་ཀྱང་ཚིག་ཉུང་དོན་འདྲིལ་
གྱི་འགྲེལ་བ«དོན་གསལ»ལ་གཙོ་བོ་བྱས་ནས་མཁས་དགུའི་གསུང་
རྩོམ་ཟིལ་གྱིས་གནོན་པའི་ལེགས་བཤད་དེ། ཡང་འགྲེལ《གསེར་
ཕྲེང་»གི་སྟེང་ནས་སྦྱོང་དགོས་སོ། །
3. དབུ་མ་ཞེས་པའི་དོན་ནི། ཡོད་པ་དང་མེད་པའི་མཐའ་
གཉིས་སྤངས་པའི་དབུས་སམ་དཀྱིལ་ནི་དབུས་མ་སྟེ་བརྗོད་བདེའི་
དབང་གིས་དབུ་མ་ཞེས་བྱ་ཞིང་། དེ་ཡང་གསལ་བོར་བཤད་ན།
ཆོས་ཐམས་ཅད་ཐ་སྙད་དམ་ཀུན་རྫོབ་ཏུ་ཡོད་པས་མེད་མཐའ་མ་
ཆད་པའི་མཐའ་ལ་མ་ལྷུང་ཞིང་། དོན་དམ་པའམ་བདེན་པར་མ་
གྲུབ་པས་ཡོད་མཐའམ་རྟག་མཐའ་ལ་མ་ལྷུང་བ་ཞིག་ལ་གོ་དགོས།
དེ་ཡང་དབུ་མར་འགྲོ་ཚུལ་གྱི་དབང་དུ་བྱས་པ་སྟེ། སྤྱིར་གཞི་གྲུབ་
ན་དབུ་མ་ཡིན་པས་ཁྱབ་པའི་ཕྱིར་ཏེ། གཞི་གྲུབ་ན་མཐའ་གཉིས་
དང་བྲལ་བའི་དབུས་ཡིན་དགོས་པའི་ཕྱིར། གཞི་དེ་དབུ་མ་ཡིན་ན་
དེ་རང་གི་ངོར་ཤར་ནས་བཟུང་བའི་ལྟ་བ་དེས་རྟག་ཆད་ཀྱི་མཐའ་
གཉིས་རྣམ་བཅད་ལ་ཁེགས་ནས་གཟུང་བ་གཅིག་དགོས་སོ། ། དེ་
འདྲའི་དབུ་མ་དེ་བརྗོད་བྱར་བྱེད་པའི་དོན་གྱིས་ན་དབུ་མའི་བསྟན་
- 389 ཡ



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
---
--
བཅོས་དང༌། དབུ་མའི་གྲུབ་མཐའ། དབུ་མའི་ལམ་མམ་ལྟ་བ།
དབུ་མའི་གང་ཟག་རྣམས་ལ་ཡང་དབུ་མ་ཞེས་པའི་མིང་ཐོབ་ཀྱང་།
སྐབས་འདིའི་དབུ་མ་ནི་དབུ་མའི་བསྟན་བཅོས་ལ་བྱ་ཞིང་དེ་ཡང་
མགོན་ པོ་ ཀླུ་ སྒྲུབ་ ཀྱིས་ བརྩམས་ པའི་ 《དབུ་ མ་ རྩ་ ཤེ» ལ་ བྱ་ སྟེ།
འཇུག་པའི་《རྣམ་བཤད་》ལས། འདིའི་འགྲེལ་བར་རྩ་ཤེ་ཁུངས་
སུ་མཛད་པ་ན་དབུ་མ་ལས་ཞེས་མང་དུ་གསུངས་པ་ལྟར་རྩ་ཤེ་ལ་བྱ་ཡི།
དབུ་མའི་གཞུང་གཞན་དང་དབུ་མའི་དོན་གཞན་ལ་མི་བྱའོ་ཞེས་པས་
སོ། ། བློ་གསལ་གླིང་བས་དབུ་མའི་ལྟ་བ་དང་སྟོང་ཉིད་ཀྱི་ལྟ་བ་
གཉིས་ལས་དང་པོ་ཡུལ་ཅན་དང་ཕྱི་མ་ཡུལ་དུ་བཞག་སྟེ་དོན་མི་་
གཅིག་པར་བཞེད་ཀྱང་སྒོ་མང་བས་དེ་གཉིས་ཀ་ཡུལ་ཅན་གྱི་ལྟ་བར་
བཞེད་དོ། །རྗེའི་གསུང་གི་《དྲང་ངེས་རྣམ་འབྱེད》དུ་རྩོད་ཟློག་གི་
ལུང་དྲངས་ནས་རྟེན་འབྱུང་དང་དབུ་མའི་ལམ་དང་རང་བཞིན་གྱིས་
སྟོང་པ་རྣམས་དོན་གཅིག་པར་གསལ་བཤད་མཛད། དེ་ལྟར་ན་
སྐབས་འདིའི་དབུ་མ་སྟེ་རྩ་ཤེ་དང་དེའི་འགྲེལ་བ་ཚིག་གསལ། དོན་
འགྲེལ་《འཇུག་པ》རང་འགྲེལ་དང་བཅས་པ་རྣམས་གཙོ་བྱས་ནས།
དེའི་རྒྱ་ཆེར་འགྲེལ་བ《རིགས་པའི་རྒྱ་མཚོ» 《དགོངས་པ་རབ་
གསལ》སོགས་དབུ་མའི་ལེགས་བཤད་ལྔ་རྣམས་ནི་དབུ་མའི་སྦྱང་
བར་བྱ་བའི་གཞི་དམ་པའོ། །
4. མཛོད་ཅེས་བྱ་བའི་དོན་ནི། དེའི་མཚན་རིལ་བོར་ཆོས་
མངོན་པ་མཛོད་ཅེས་བྱ་ཞིང་། མངོན་པ་ཞེས་པ་ནི་ཆོས་རབ་དུ་
རྣམ་པར་འབྱེད་པའི་ཤེས་རབ་འཁོར་དང་བཅས་པ་ཡིན་ལ། དེ་ལ་
ཡས་མས་ལ་ 390 གཡས་



ནང་དོན་རིག་པའི་བཀའ་པོད་ལྔའི་མཚམས་སྦྱོར།
དོན་དམ་པའི་མངོན་པ་དང་། བརྡ་ལ་བཏགས་ པའི་མངོན་པ་
གཉིས་སུ་དབྱེ། དང་བོ་ལ་ཟག་པ་མེད་པའི་ཤེས་རབ་འཁོར་ཕུང་
བོ་ལྔའམ་བཞི་དང་བཅས་པའོ། ། གཉིས་པ་ལ་དོན་དམ་པའི་ཆོས་
མངོན་པ་དེ་ཐོབ་ཆེད་དུ་ཐོས་བསམ་སྒོམ་གསུམ་བྱས་པ་ལས་བྱུང་
བའི་ཤེས་རབ་ཟག་བཅས་རྗེས་འབྲང་བཅས་པ་དང༌། དེ་དག་རྗོད་
པར་བྱེད་པའི་བསྟན་བཅོས་ཀྱིས་བསྡུས་པའི་ཆོས་མངོན་པ་གང་ཡིན་
པའོ། ། སྐབས་འདིའི་མངོན་ནི་དེ་གཉིས་ཀྱི་ཕྱི་མའོ། ། ཅིའི་ཕྱིར་
དེ་ལ་མཛོད་ཅེས་བྱ་ཞེ་ན། དབྱིག་གཉེན་གྱི་བསྟན་བཅོས་འདིར་
མངོན་པ་སྡེ་བདུན་དང་བྱེ་བྲག་ཏུ་བཤད་པའི་དོན་གྱི་སྙིང་བོ་གཅེས་
གཅེས་རྣམས་འདུས་པའི་ཕྱིར་མངོན་པའི་མཛོད་དེ། དཔེར་ན།
རལ་གྲི་གང་དུ་གཞུག་པ་དེ་ནི་རལ་གྲིའི་ཤུབས་ཡིན་པ་བཞིན་ནོ། །
བསྟན་བཅོས་འདིའི་དགོས་པ་ནི། ཕུང་བོ་ལ་སོགས་པ་ལ་མཁས་པ་
ཡིན་ལ། ཕུང་བོ་སོགས་གཞིའི་རྣམ་གཞག་ལ་མཁས་ན། རང་
ཉིད་ཡིད་ལ་བྱེད་པས་ཞི་ལྷག་འཕེལ་བ་དང༌། གཞན་ལ་འབེལ་
བའི་གཏམ་བརྗོད་པས་དྲི་བ་ཐམས་ཅད་ལུང་སྟོན་པ་ལ་མི་འཇིགས་
པ་ཐོབ་པས་རྗོད་བྱེད་ཀྱི་ཚིག་གནས་བརྒྱད་དུ་བསྡུས་པའི་《མངོན་པ་
མཛོད》རང་འགྲེལ་དང་བཅས་པ་མིག་བྱས་ཏེ། 《མཆིམས་མཛོད་
མངོན་པའི་རྒྱུན》དང་《ཐར་ལམ་གསལ་བྱེད》སོགས་ལ་བརྟེན་ནས་
སྦྱོང་བའི་སྲོལ་རྒྱ་ཆེར་དར་སྣང་།
5. འདུལ་བ་ཞེས་པའི་དོན་ནི། སློབ་མ་རྣམས་དངོས་པོ་་
རྣམས་ཀྱི་མཆོག་མྱ་ངན་ལས་འདས་པར་འཁྲིད་པར་བྱེད་པའི་ཕྱིར་
-- 391 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
རམ། རྒྱུད་ལ་ཀུན་ཏུ་སྤྱོད་པའི་དྲི་མ་དང༌། རྣམ་པར་སྨིན་པའི་
དྲི་མས་སྐྱོན་ཆགས་པར་བྱེད་པའི་ཉེས་པ་ཐམས་ཅད་རྣམ་པར་འདུལ་
བར་བྱེད་པས་ན་འདུལ་བ་ཞེས་བྱ་ལ། དེའི་རྩ་བའི་གཞུང་ལུགས་
སུ་གྱུར་པའི་བསྟན་བཅོས་ལ《འདུལ་བའི་མདོ》ཞེས་བརྗོད་པའི་རྒྱུ་
མཚན་ནི། སྡོམ་པ་མ་ཐོབ་པ་ཐོབ་པའི་ཐབས་དང་། ཐོབ་པ་མི་
ཉམས་པ་དང་། ཉམས་ན་ཕྱིར་འཆོས་པ་དང་བདེ་བར་གནས་པའི་
རྐྱེན་གསུམ་དུ་ཚིག་གི་འདུལ་བ་ལུང་སྡེ་བཞི་དང་གོང་གི་དོན་གྱི་་
འདུལ་བ་མཐའ་དག་མདོར་བསྡུས་ནས་སྟོན་པས་ན་དེ་ལྟར་བརྗོད་
པས་འདུལ་གཞུང་《མདོ་རྩ» རང་འགྲེལ་དང་ཆོས་བཤེས་ཀྱིས་་་་
མཛད་པའི་《མདོ་རྩའི་རྒྱ་ཆེར་འགྲེལ》རྣམས་གཞི་བྱས། གངས་
ཅན་བོད་ཀྱི་ཉེ་བར་འཁོར་ཀུན་མཁྱེན་མཚོ་སྣ་བ་ནི་རྗེ་ཙོང་ཁ་པས།
འདུལ་བ་འབུམ་སྡེ་མངའ་བདག་མཚོ་སྣ་བ། །ཞེས་བསྔགས་པ་ཤེས་
རབ་བཟང་པོར་ཞུ་བ་དེས་མཛད་པའི་《འདུལ་ཊཱིཀ་ཉི་མའི་འོད་
ཟེར》དང་རིགས་པའི་གཙུག་རྒྱན་རྗེ་དགེ་འདུན་གྲུབ་ཀྱི་《འདུལ་
ཊཱིཀ་རིན་ཆེན་ཕྲེང་བ»ཟུང་ལ་བརྟེན་ནས་སྦྱོང་དགོས་པའོ། ། དེ་
ལྟར་ན་བཀའ་པོད་ལྔའི་མཚམས་སྦྱོར་རགས་ཙམ་བྱས་ཟིན་ཏོ། །
༈ སྨྲས་པ།
ཕྱི་རོལ་མངའ་ཐང་དར་པས་ཟླ་གཞོན་གྱི། ། ་
ཁྱིམ་ལ་རྩེན་ཀྱང་ཀུན་གཞིའི་བདེ་ཆེན་ཉིད། །
ཉམས་སུ་མྱོང་བར་ནང་གི་འཇིག་རྟེན་ལ། །
གོམ་འགྲོས་འདོར་པ་ལས་གཞན་གང་དུ་དམིགས། །
– 392 -



ཕར་ཕྱིན་གྱི་སྙིང་བོ་དང་དར་ཚུལ།
༄༅། །ནང་རིག་པའི་སྤྱི་ཆིངས་ཕར་ཕྱིན་གྱི་
སྙིང་བོ་དང་དར་ཚུལ་སྐོར་
ཅུང་ཙམ་བརྗོད་པ།
དང་པོ།
ཤེར་ཕྱིན་གྱི་མདོ་བྱུང་ཚུལ།
གངས་ཅན་བོད་དུ་དར་བའི་རིག་པའི་གནས་ལྔ་སྟེ། སྒྲ་ཚད་
བཟོ་གསོ་ནང་དོན་རིག་པ་ནི་སྔ་ཕྱི་རིམ་པ་ལྟར་རྟོགས་དཀའ་བས་བློ་
གསལ་སློབ་གཉེར་པ་རྣམས་ཀྱིས་ཀྱང་རིམ་པ་དེ་ལྟར་སློབ་དགོས་
ཤིང་། དེའི་ནང་ནས་ཀྱང་ནང་དོན་རིག་པ་ནི་བརྗོད་བྱ་གཏིང་
ཟབ་ཅིང་ཁྱབ་ཁོངས་རྒྱ་ཆེ་བས་འདི་ཉིད་བསླབས་པར་བྱས་ན་ཤེས་
བྱ་ཀུན་ཤེས་པར་བྱེད་པས་ཚུལ་འདི་ལ་ཀུན་ཤེས་ཀྱི་རིག་གནས་ཞེས་
ཀྱང་གྲགས་སོ། ། འོ་ན་ནང་རིག་པ་འདིའི་གཞི་རྐང་གི་བརྗོད་བྱའི་
སྙིང་བོ་ཅི་ཞིག་ཡིན་ཞེ་ན། དེ་ནི་མཁས་གྲུབ་རྗེས་མཛད་པའི་སྡེ་
བདུན་རྒྱན་ཡིད་ཀྱི་མུན་སེལ་ལས། ནང་རིག་པའི་བསྟན་བཅོས་
ཞེས་བྱ་བ་ནི། སྤང་བྱ་མ་རིག་པ་སྤོང་བ་དང་། གཉེན་པོ་བདག་
མེད་རྟོགས་པའི་ཤེས་རབ་སྐྱེད་པའི་ཐབས་སྟོན་པའི་བསྟན་བཅོས་ལ་
བརྗོད་པ་ཡིན་ཞེས་པ་ལྟར་རྒུད་པའམ་སྡུག་བསྔལ་ཐམས་ཅད་འབྱུང་
བའི་གཞི་ནི་མ་རིག་པའམ་མི་ཤེས་པ་ཉིད་ལ་ཐུག་པས། ། དེའི་་་
གཉེན་པོའམ་སྤོང་བྱེད་ལ་ཆོས་ཀུན་གྱི་གནས་ལུགས་རྟོགས་པའི་ཤེས་
- 393 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
རབ་ཁྱད་པར་ཅན་རང་རྒྱུད་ལ་སྐྱེད་པར་བྱེད་པའི་རྗོད་བྱེད་རྣམ་
དག་ཅིག་ལ་འདོད་དགོས་པར་སེམས། །
ནང་ རིག་ པའི་ གཞུང་ ལུགས་ ལ་ དབྱེ་ སྒོ་ སྣ་ ཚོགས་ ཡོད་ དེ།
གསུང་རབ་ཡན་ལག་བཅུ་གཉིས་སམ་དགུ་རུ་དབྱེ་བ། སྡེ་སྣོད་
གསུམ་དུ་དབྱེ་བ། མདོ་རྒྱུད་གཉིས་སུ་དབྱེ་བ། འཁོར་ལོ་གསུམ་
དུ་དབྱེ་བ་རྣམས་སུ་མ་འདུས་པ་མེད་པས་གྲངས་ཀྱང་ངེས་པ་ཤ་སྟག་
ཡིན།
འོ་ན་ད་ལྟ་སློབ་གཉེར་བྱེད་བཞིན་པའི་ནང་རིག་བཀའ་པོད་
ལྔ་ནི་ཇི་ལྟར་དབྱེ་བསྡུ་བྱས་པ་ཡིན་ཞེ་ན། དེ་ནི་མདོ་རྒྱུད་གཉིས་སུ་
ཕྱེ་བའི་མདོ་ལ་བཀའ་པོད་ལྔ་དང་རྒྱུད་ལ་རྒྱུད་སྡེ་བཞིར་ཕྱེ་བའི་དེ་ག་
ཡིན་ལ། དེ་ཡང་དང་པོ་ཚད་མའི་གཞུང་ནི་རང་གཞན་གྱི་ལོག་
རྟོག་ཟློག་བྱེད་ཡིན་པས་བསྟན་པའི་ལྕགས་རི་ལྟ་བུ། གཉིས་པ་ཕར་
ཕྱིན་གྱི་གཞུང་ནི་གཞུང་ལུགས་ཡོད་ཚད་ཀྱི་སྤྱི་ཆིངས་སུ་གྱུར་པས་
བསྟན་པའི་སྲོག་ཤིང་ལྟ་བུ། གསུམ་པ་དབུ་མའི་གཞུང་ནི་གནས་
ལུགས་མཐར་ཐུག་སྟོན་བྱེད་དུ་གྱུར་པས་བསྟན་པའི་སྙིང་པོ་ལྟ་བུ།
བཞི་བ་མངོན་པ་མཛོད་ནི་དག་པ་དང་མ་དག་པའི་སྣོད་བཅུད་་་་
ཐམས་ཅད་ཤེས་པར་བྱེད་པས་བསྟན་པའི་མཛེས་རྒྱན་ལྟ་བུ། ལྔ་བ་
འདུལ་བ་ནི་གོང་གསལ་གྱི་གཞུང་ལུགས་ལག་ལེན་དུ་བཀལ་བའི་
གནས་ཡིན་པས་བསྟན་པའི་ནང་མཛོད་ལྟ་བུར་མཁས་པ་རྣམས་ཀྱི་
ངག་རྒྱུན་ཏུ་འདུག་གོ ། དེ་དག་ལས་ཀྱང་སྐབས་སུ་བབ་པ་ཕར་
ཕྱིན་གྱི་གཞུང་དེ་ལ་མདོ་སྡུད་པ་ལས། རྒྱལ་བ་འདས་དང་མ་བྱོན་
- 394 ཁས་



ཕར་ཕྱིན་གྱི་སྙིང་བོ་དང་དར་ཚུལ།
ད་ལྟ་གང་བཞུགས་པ། ། ཀུན་ལམ་ཕ་རོལ་ཕྱིན་པ་འདི་ཡིན་གཞན་
མ་ཡིན། ། ཞེས་དང༌། ཤར་ཕྱོགས་པ་རིག་པའི་དཔའ་བོ་ཆོས་རྗེ་
དོན་འགྲུབ་རིན་ཆེན་གྱི་ཞལ་གདམས་ལས།
ཡུམ་ཆེན་རྒྱས་འབྲིང་བསྡུས་གསུམ་གྱི། །
རྒྱན་དུ་གྱུར་པའི་མངོན་རྟོགས་རྒྱན། །
ཐོག་མར་བསླབ་ཅིང་ནན་ཏན་བྱ། །
དེ་ལ་མཁས་པར་གྱུར་པ་ན། །
ལུང་ཆོས་ཀུན་ལ་འཕྲིགས་ཚུད་འགྱུར། །
ཞེས་པའི་དགོས་པ་དང་ལྡན་པར་གསུངས་སོ། ། །
གཞུང་དེ་ཉིད་ཁུངས་གང་ལས་འཕྲོས་ཤེ་ན། དེ་ཡང་སྤྱིར་
ནང་དོན་རིག་པ་(ལུང་གི་བསྟན་པ)གང་ཡིན་མགོ་སྟོན་པ་ཐུབ་པའི་
དབང་བོ་ལ་ཐུག་ཅིང༌། དེས་ཆོས་ཕུང་བརྒྱད་ཁྲི་བཞི་སྟོང་གསུངས་
པ་ཆོས་ཀྱི་འཁོར་ལོ་རིམ་པ་གསུམ་དུ་བསྡུས་པའི་བར་བ་ནི་རྒྱལ་བའི་
ཡུམ་ཤེས་རབ་ཀྱི་ཕ་རོལ་ཕྱིན་པའི་(མཚན་ཉིད་མེད་པའི་ཆོས་་་་་
འཁོར།）ཆོས་འཁོར་ཡིན། དེས་ན་ཤེས་རབ་ཀྱི་ཕ་རོལ་ཏུ་ཕྱིན་པ་
བརྗོད་བྱར་བྱེད་པའི་མདོ་ཡིན་ཚད་ཕར་ཕྱིན་གྱི་གཞུང་གི་ཁུངས་ཡིན།
ངོས་འཛིན་བྱས་ན་ཡུམ་རྒྱས་འབྲིང་བསྡུས་གསུམ་སྟེ། ཡུམ་རྒྱས་པ་
འབུམ་པ་(ད་ལྟ་འདི་ལ་ཡུམ་དུམ་པ་བཅུ་གཉིས་སུ་གྲགས)འབྲིང་ཉི་
ཁྲི། བསྡུས་པ་བརྒྱད་སྟོང་པ་(ད་ལྟ་འདི་ལ་འཕགས་པ་ཞེས་ཡོངས་
སུ་གྲགས་པ) གསུམ་ནི་ཕར་ཕྱིན་གྱི་གཞུང་གི་གཙོ་ཁུངས་སུ་སྣང་།
གཞན་ཡང་ཡུམ་སྐོར་དགུ་དང་ཡུམ་སྲས་བཅུ་བདུན་སོགས་བགྲང་
– 395 ཡ



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
ཚུལ་བུ་སྟོན་ཆོས་འབྱུང་སོགས་ལས་འབྱུང་ཡང་དེ་དག་མི་འཐད་པར་
ལེགས་བཤད་གསེར་འཕྲེང་དུ་གསལ་ལོ། ། ཤེར་ཕྱིན་གྱི་གཞུང་ཙམ་
ལ་ ད་དུང་ ཁྲི་ བརྒྱད་ སྟོང་བ། ཤེས་ རབ་ ཁྲི་བ། མདོ་སྡུད་པ།
བདུན་བརྒྱ་པ། ལྔ་བརྒྱ་བ། སུམ་བརྒྱ་པ(ད་ལྟ་རྡོ་རྗེ་གཅོད་པར་
གྲགས) ཚུལ་བརྒྱ་ལྔ་བཅུ་པ། ཤེས་རབ་སྙིང་པོ(ད་ལྟ་མདོ་རུ་་
གྲགས་པ) ཤེར་ཕྱིན་ཡི་གེ་གཅིག་མ་སོགས་རྗོད་བྱེད་ཚིག་གི་རྒྱས་
བསྡུས་ཀྱིས་ཧ་ཅང་མང་ངོ༌། །སྤྱིར་ཤེར་ཕྱིན་གྱི་མདོ་ལ་དེ་ལྟར་མང་
མོད། འོན་ཀྱང་ཕར་ཕྱིན་གྱི་རྩ་བ་མངོན་རྟོགས་རྒྱུན་གྱི་བཤད་བྱ་
རྩ་བའི་མདོ་ནི། གསེར་ཕྲེང་ལས། རྒྱུན་འདིས་བསྟན་པའི་་་་
མངོན་རྟོགས་ཀྱི་རིམ་པ་རྣམས་དང་སྦྱར་རུང་ཡོད་པའི་མདོ་རྣམས་ནི་
འདིའི་རྩ་བའི་མདོ་ཡིན་ཞེས་པ་ལྟར་འབུམ་དང༌། ཉི་ཁྲི། བརྒྱུད་
སྟོང་ པ། མདོ་ སྡུད་ པ། ཁྲི་ བརྒྱད་ སྟོང་ པ་ ལྔ་ ལས་ མི་ འཇོག
དེས་ན་ཤེར་ཕྱིན་གྱི་མདོ་ཡིན་ན་རྒྱན་གྱི་བཤད་བྱ་རྩ་བའི་མདོ་ཡིན་
པས་མ་ཁྱབ་པ་ཡང་ཤེས་པར་བྱའོ། །
གཉིས་པ ཤེར་ཕྱིན་གྱི་མདོའི་དགོངས་འགྲེལ་བྱུང་ཚུལ། །
（1)རྒྱ་གར་འཕགས་པའི་ཡུལ་དུ་ཕར་ཕྱིན་དར་ཚུལ།
འཁོར་ལོ་བར་བ་ཤེས་རབ་ཀྱི་ཕ་རོལ་ཏུ་ཕྱིན་པའི་དགོངས་
འགྲེལ་ལ་དངོས་བསྟན་སྟོང་ཉིད་ཀྱི་རིམ་པ་དང་སྦས་དོན་མངོན་
རྟོགས་ཏེ་ལམ་གྱི་རིམ་པ་གསལ་བར་མཛད་པའི་ཚུལ་གཉིས་བྱུང་།
པས་མཁས 396 -



ཕར་ཕྱིན་གྱི་སྙིང་བོ་དང་དར་ཚུལ།
དང་པོ་ལ་དཔལ་མགོན་འཕགས་པ་ཀླུ་སྒྲུབ་ཀྱིས་སྟོང་ཉིད་ཀྱི་ལྟ་བ་
རིགས་པའི་རྣམ་གྲངས་མཐའ་ཡས་པའི་སྒོ་ནས་དབུ་མ་རྩ་བ་ཤེས་
རབ། རྩོད་པ་ཟློག་པ། སྟོང་ཉིད་བདུན་ཅུ་པ། རིགས་པ་དྲུག་
ཅུ་པ། ཞིབ་མོ་རྣམ་འཐག རིན་ཆེན་ཕྲེང་བ་སྟེ་རིགས་ཚོགས་
དྲུག་ཅེས་ཡོངས་སུ་གྲགས་པ་མཛད་དེ་འཇིག་རྟེན་དུ་དབུ་མ་ཞེས་
པའི་གྲུབ་མཐའི་སྲོལ་ཕྱེ་བ་རེད། དེའི་རྗེས་སུ་འབྲངས་པའི་དབུ་
མའི་གཞུང་བཞི་བརྒྱ་པ་རྩ་འགྲེལ། འགྲེལ་བ་སངས་རྒྱས་བསྐྱངས།
ཤེས་རབ་སྒྲོན་མེ། འགྲེལ་བ་ཚིག་གསལ། འཇུག་པ་རྩ་འགྲེལ།
དབུ་མ་སྙིང་པོ་རྩ་འགྲེལ། དབུ་མ་རྒྱན་རྩ་འགྲེལ། སྤྱོད་འཇུག་རྩ་
འགྲེལ་སོགས་དང༌། ཁ་ཆེ་མཆེ་བའི་སྡེས་མཛད་པའི་ཡུམ་གསུམ་
གནོད་འཇོམས་ཀྱང་རྩ་ཤེའི་ལུང་དྲངས་ནས་ཀླུ་སྒྲུབ་ཀྱི་རྗེས་སུ་་་
འབྲངས་ནས་འཆད་འདོད་ པར་འདུག་པས་ཤེར་ཕྱིན་གྱི་དགོངས་
འགྲེལ་དུ་ཤེས་པར་བྱ། འོ་ན་འདི་དག་དབུ་མའི་གཞུང་མ་ཡིན་
ནམ། ཁྱོད་ཀྱིས་ཕར་ཕྱིན་གྱི་གཞུང་དུ་བཤད་པའི་ཕྱིར་ཞེ་ན། མ་
ཁྱབ་སྟེ། དེ་དག་དབུ་མའི་གཞུང་ཡིན་པ་སྨོས་མ་དགོས་ལ། ཕ་
རོལ་ཏུ་ཕྱིན་པའི་གཞུང་ལ་གཉིས་ཡོད་པ་ལས་དངོས་བསྟན་སྟོང་ཉིད་
སྟོན་པའི་ཤེར་ཕྱིན་གྱི་དགོངས་འགྲེལ་ཡིན་པའི་ཕྱིར། དེས་ན་དབུ་
མའི་གཞུང་ཡིན་ན་ཕར་ཕྱིན་གྱི་གཞུང་ཡིན་པས་ཁྱབ་ཅེས་ཁྱབ་མཐའ་
བཅད་ ཆོག་ སྙམ། དེ་ ཕྱིར་ བོད་ ཀྱི་ མཁས་ པའི་ གསུང་ རྒྱུན་ ལ།
ཚད་མ་ནི་ཕར་ཕྱིན་གྱི་རིག་པ། དབུ་མ་ནི་ཕར་ཕྱིན་གྱི་སྙིང་པོ།
མཛོད་ནི་ཕར་ཕྱིན་གྱི་མིང་གི་རྣམ་གྲངས། འདུལ་བ་ནི་ཕར་ཕྱིན་
- 397 =



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
གྱི་ལག་ལེན་ཞེས་གྲགས་པའང་གཞུང་ལུགས་ཀྱི་གནད་མཁྱེན་པའི་
བཤད་པར་གོའོ། །
དེ་ལྟར་རེ་ཞིག་དངོས་བསྟན་སྟོང་ཉིད་ཀྱི་རིམ་པ་གསལ་བར་
ཕྱེ་ཡང་སྦས་དོན་མངོན་རྟོགས་ཀྱི་རིམ་པ་ལ་མཁས་དང་མི་མཁས་
པའི་སྐྱེ་བོ་ཕལ་ཆེར་གཏོལ་མ་བྱུང་བར་ཡོད་པ་ལ་འཕགས་པ་ཐོགས་
མེད་ཀྱིས་སྙིང་རྗེ་ཆེན་པོ་བསྐྱེད་དེ་རྗེ་བཙུན་མ་ཕམ་པ་མཉེས་པར་
བྱས་ནས་ཟབ་རྒྱས་ཀྱི་ཆོས་ སྣ་ཚོགས་གསན་པ་དང་། དེ་ནས་་་
བྱམས་པ་ཉིད་ཀྱིས་ཤེས་རབ་ཀྱི་ཕ་རོལ་ཏུ་ཕྱིན་པའི་དོན་དངོས་པོ་
བརྒྱད་དང་དོན་བདུན་ཅུར་དྲིལ་ཏེ་སྦས་དོན་མངོན་རྟོགས་ཀྱི་རིམ་པ་
གསལ་བར་མཛད་པའི་གཏེར་གྱི་ཁ་བྱང་ལྟ་བུའི་མན་ངག་བསྩལ་པ་
ལ་བརྟེན་ནས་འཕགས་པ་ཐོགས་མེད་ཀྱིས་བསྟན་བཅོས་མངོན་པར་
རྟོགས་པའི་རྒྱན་མཛད་པ་ཡིན་པར་ཁོ་བོས་གཞན་དུ་ཤེས་བྱེད་དང་
བཅས་ཏེ་བཤད་ཡོད་དོ། །
ཚུལ་འདིས་རྗེ་བཙུན་བྱམས་པ་ཤེར་ཕྱིན་གྱི་དགོངས་པ་འགྲེལ་
བའི་ཤིང་རྟའི་སྲོལ་འབྱེད་ཅིག་ཏུ་ཀུན་མཁྱེན་བུ་སྟོན་སོགས་ཀྱིས་
གསུངས་པ་དོན་ལ་གནས་པར་རྗེ་ཙོང་ཁ་བས་བཞེད། ཕར་ཕྱིན་རྩ་
བ་རྒྱུན་འདི་ལ་འཕགས་ཡུལ་དུ་འགྲེལ་བ་མང་བོ་བྱུང་ཡང་གཙོ་བོ་ནི།
མདོ་དང་རྒྱུན་སྦྱར་བའི་འགྲེལ་བ་བཅུ་གཉིས་དང༌། མ་སྦྱར་བ་
དགུ་ཡོད་པ་ལས་སྔ་མ་ལ་འཕགས་པ་གྲོལ་སྡེས་ཉི་ཁྲི་དང་སྦྱར་ནས་
བརྩམས་པའི་ཉི་ཁྲི་ལེ་བརྒྱད་མ་སྟེ་འདི་ནི་མདོ་རྒྱན་སྦྱར་བའི་ཤིང་
རྟའི་སྲོལ་འབྱེད་དུ་འཇོག མཁས་པ་འདི་སློབ་དཔོན་ཕྱོགས་གླང་
398 --



ཕར་ཕྱིན་གྱི་སྙིང་བོ་དང་དར་ཚུལ།
གི་རང་མཁས་སློབ་མ་བཞིའི་ནང་གི་ཕར་ཕྱིན་རང་ལས་མཁས་པ་དེ་
ཡིན་ནོ། །དེ་ནས་བཙུན་པ་གྲོལ་སྡེས་ཉི་ཁྲིའི་འགྲེལ་བ། དེའི་རྗེས་
སློབ་དཔོན་སེངྒེ་བཟང་བོས་ཉི་ཁྲི་ལེའུ་བརྒྱད་མ། དེ་ནས་ཤཱནྟི་པས་
ཉི་ཁྲི་དང་རྒྱུན་སྦྱར་བའི་འགྲེལ་བ་དག་ལྡན་མཛད། ཁ་ཆེ་དྷརྨ་
ཤྲཱིས་མཛད་ཟེར་བའི་འབུམ་འགྲེལ། སེངྒེ་བཟང་བོས་མཛད་པའི་
རྒྱུན་གྱི་སྣང་བ་ (བརྒྱད་སྟོང་འགྲེལ་ཆེན》ཤཱནྟི་བའི་སྙིང་བོ་མཆོག་
ཨ་བྱཱ་ཀ་རའི་གནད་ཀྱི་ཟླ་འོད། སེངྒེ་བཟང་བོའི་སྡུད་པའི་དཀའ་
འགྲེལ་རྟོགས་སླ། སྡུད་པའི་དཀའ་འགྲེལ། ཤེར་ཕྱིན་མཛོད་ཀྱི་
ལྡེ་མིག སྨི་ཏིས་མཛད་པར་གྲགས་པའི་ཡུམ་གསུམ་དོན་བརྒྱད་
ཀྱིས་མཐུན་པར་བསྟན་པ་སྟེ་བཅུ་གཉིས་ནི་མདོ་དང་རྒྱན་གཉིས་ཀའི་
དགོངས་འགྲེལ་ཡིན།
མདོ་ཤེར་ཕྱིན་དང་མ་སྦྱར་བའི་རྒྱན་རྐྱང་བའི་འགྲེལ་བ་ལ།
འགྲེལ་བ་དོན་གསལ་དང་། འགྲེལ་བཤད་ཚིག་གསལ། རྟོགས་
དཀའི་སྣང་བ། ཤེར་འབྱུང་གི་བསྡུས་དོན། ཇོ་བོའི་བསྡུས་དོན།
གཞོན་ནུ་དཔལ་གྱི་བསྡུས་དོན། རཏྣ་ཀིརྟིའི་ གྲགས་ཆ། ཤེས་
རབ་སྒྲོན་མེའི་ཕྲེང་བ། ཐུབ་པའི་དགོངས་རྒྱུན་རྣམས་ཡོད། ཕྱི་
མ་འདི་ལ་ཁ་ ཅིག་རྒྱན་འགྲེལ་མིན་ཟེར་ཡང་། གསེར་ཕྲེང་ལས།
རྒྱན་གྱི་གཞན་འགྲེལ་དུ་བརྩམས་པ་རུ་མི་སྣང་ཡང་། ལེའུ་ཕྱི་མ་
གསུམ་ལས་གཙོ་ཆེར་མངོན་རྟོགས་རྒྱན་གྱི་དོན་རྣམས་སྟོན་པས་་་
བགྲངས་སོ་ཞེས་གསུངས་པ་དང༌། གཞན་ཡང་སྡེ་དགེ་བསྟན་་་་
འགྱུར་དུ་ཐུབ་པའི་དགོངས་རྒྱན་དབུ་མའི་གསུང་པོད་ཀྱི་གྲས་སུ་
-- 399 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས་
བཅུག་པའང་དབུ་ཕར་གྱི་ གཞུང་ མི་འགལ་བར་དགོངས་ན་མ་་་་་
གཏོགས་ཕར་ཕྱིན་གྱི་ཁྲོད་དུ་འཇོག་དགོས་པར་གོང་གསལ་གསེར་
ཕྲེང་གིས་འགྲུབ་སྙམ།
（2)བོད་དུ་ཕར་ཕྱིན་གྱི་གཞུང་དར་ཚུལ།
9
གོང་དུ་བཤད་པ་ལྟར་མདོའི་དགོངས་འགྲེལ་ལ་དངོས་བསྟན་
སྟོང་ཉིད་ཀྱི་དོན་འགྲེལ་བའི་དབུ་མའི་གཞུང་གི་བསྟན་བཅོས་རྣམས་
ཀྱང་ཕ་རོལ་ཏུ་ཕྱིན་པའི་གཞུང་ཡིན་པ་གཞིར་བྱས་འདིར་ཡང་གངས་
ཅན་ལྗོངས་སུ་དབུ་མའི་དགོངས་འགྲེལ་དང་། རྩོད་ལན། ལྟ་
ཁྲིད་སོགས་བགྲང་གིས་མི་ལང་བ་བྱུང་མོད། སྐབས་སུ་བབ་པ་ནི་
དབུ་ཕར་གཉིས་སུ་ཕྱེ་བའི་ཕར་ཕྱིན་ཏེ་ཤུགས་བསྟན་ལམ་གྱི་རིམ་པ་
གཏན་ལ་འབེབས་པ་མངོན་རྟོགས་རྒྱུན་གྱི་རྩ་བ་དང་དེ་ལ་རྒྱ་གར་གྱི་
འགྲེལ་བ་ཉེར་གཅིག་སོགས་ཡོད་པ་རྣམས་ལོ་ཙཱ་བ་ཆེན་པོ་སྐ་ཅོག་
ཞང༌ གསུམ་ དང༌། ལོ་ ཆེན་ རིན་ ཆེན་ བཟང༌ པོ་ (？༥༨ -
༡༠༥༥）དང༌། རྔོག་ལོ་ཆེན་པོ་ (༡༠༥༩༡༡༠༩) རྣམས་
ཀྱིས་གངས་ཅན་བོད་དུ་བསྒྱུར་ཅིང་སྤེལ་བར་བྱས། ། ཁྱད་པར་དུ་
རྔོག་བློ་ལྡན་ཤེས་རབ་མཆོག་གིས་ཕ་རོལ་ཏུ་ཕྱིན་པའི་ཊཱི་ཀ་ཆེ་ཆུང་
གཉིས་བརྩམས་ཏེ་བོད་དུ་ཕར་ཕྱིན་གྱི་གཞུང་གི་ཤིང་རྟའི་སྲོལ་འབྱེད་
པར་མཛད། ལོ་ཙཱ་པ་ཆེན་མོ་དེས་རང་གི་སློབ་མ་འབྲེ་ཨར་གཉིས་
ལ་ཕར་ཕྱིན་གྱི་བཤད་པ་རྒྱ་ཆེར་བསྐྱངས་ལ། ཊཱི་ཀ་ཆེ་ཆུང་གཉིས་
- 400 -



ཕར་ཕྱིན་གྱི་སྙིང་བོ་དང་དར་ཚུལ།
ལས་ ཊཱིཀ་ ཆུང་ ཉིད་ དུས་ ཐོག་ དེར་ ཤིན་ ཏུ་ དར་ པར་ སེམས་ ཏེ།
གསེར་ཕྲེང་ལས་རྔོག་ལོའི་ཊཱིཀ་ཆུང་གི་བཤད་ཚུལ་ལ་བསྔགས་པ་མང་
དག་གནང་ནའང་ཊཱིཀ་ཆེན་གྱི་བཤད་པ་བཀོད་མེད་པས་གསལ་ཞིང་།
དེ་ནས་ གྲོ་ལུང་བ་བློ་གྲོས་འབྱུང་གནས་ཀྱིས་ བསྟན་ རིམ་ཆེ་ཆུང་།
བྱེ་བྲག་ཏུ་ལོ་ཙཱ་བ་ཆེན་པོའི་ཊཱིཀ་ཆུང་ལ་བརྟེན་ནས་ཕར་ཕྱིན་གྱི་རྣམ་
བཤད་བརྩམས། དེའི་སློབ་མ་ཚད་མའི་ཤིང་རྟ་བ་ཕྱུ་བ་ཆོས་ཀྱི་
སེངྒེ་མཆོག་གིས་ལོ་ཆེན་གྱི་འགྲེལ་བ་ལ་ཡང་འགྲེལ་ཆེན་མོ་མཛད།
དེ་ནས་བུ་སྟོན་རིན་ཆེན་གྲུབ་ཀྱིས་(༡༢༩༠–༡༣༦༤) ཕར་ཕྱིན་
གྱི་འགྲེལ་བ་ལུང་གི་སྙེ་མ་སྟེ་བུ་ཊིཀ་ཏུ་གྲགས་པ་བརྩམས།
དཔལ་ས་སྐྱ་བའི་མཁས་པ་གཡག་གཞོན་གཉིས་ཀྱི་ཡ་གྱལ་་་
གཡག་ཕྲུག་སངས་རྒྱས་དཔལ་བས་ ཕར་ཕྱིན་གྱི་ཊཱི་ཀ་ རྒྱས་བསྡུས་
གཉིས་མཛད་ཡོད་པའི་བསྡུས་པ་ད་ལྟ་ སི་ཁྲོན་མི་རིགས་དཔེ་སྐྲུན་
ཁང་གིས་པར་དུ་བསྐྲུན་པ་དེ་ལགས་ལ། རྒྱས་པ་ལ་གླེགས་བམ་པོ་
ཏི་བརྒྱད་ལྷག་ཡོད་པས་ཕར་ཕྱིན་གྱི་གཞུང་འདི་ལས་རྒྱས་པ་རྒྱ་བོད་
ཀུན་ཏུ་བྱུང་མེད་པས་ན། བོད་ཀྱི་མཁས་པའི་ངག་རྒྱུན་དུ། ཚད་
མ་རྨ་ (བྱང་ཆུབ་བརྩོན་འགྲུས)ལ་གཏུགས། ཕར་ཕྱིན་གཡག་
(སངས་རྒྱས་དཔལ་བ) ལ་གཏུགས། དབུ་མ་རེད (གཞོན་ནུ་བློ་
གྲོས)ལ་གཏུགས། མཛོད་མཆིམས(འཇམ་པའི་དབྱངས）ལ་
གཏུགས། འདུལ་བ་མཚོ (ཤེས་རབ་བཟང་བོ)ལ་གཏུགས་ཞེས་
གྲགས་པའང་རྗེ་ཙོང་ཁ་བའི་ཡར་སྔོན་ལ་དོན་དངོས་སུ་དེ་ལྟར་་་་
བདེན་པར་འདུག་གོ ། དེའི་ཐུགས་སྲས་ཀུན་མཁྱེན་རོང་སྟོན་ཆེན་
401 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
པོས་ཕར་ཕྱིན་གྱི་འགྲེལ་བ་རོང་ཊིཀ་ཏུ་གྲགས་པ་མཛད། འདི་ཉིད་
ཀྱིས་《གསེར་ཕྲེང»བཀག་པ་ལ་《རྣམ་བཤད་སྙིང་རྒྱན»གཙོ་བྱས་
སྒོ་བློ་རྗེ་གསུམ་སོགས་ཡིག་ཆ་ཕལ་ཆེར་གྱིས་ཊཱི་ཀ་དེ་ཆེད་གཉེར་དུ་
བཀག་ཡོད་པ་ནི་དེའི་ཐུན་མིན་གྱི་དགེ་མཚན་ཞིག་ཡིན་པར་ཁོ་བོས་
སེམས་སོ། །
དེ་ནས་འུ་ཡུག་པའི་སློབ་མ་མདོ་སྡེ་དཔལ་གྱི་དངོས་སློབ་་་
འཇམ་སྐྱས་ཕར་ཊཱིཀ་བརྩམས། དེ་ནས་ཇོ་ནང་བའི་མཁས་ཆེན་ཟླ་
མེད་ཉ་དབོན་ཀུན་དགའ་དཔལ་བས་ཕར་ཕྱིན་གྱི་འགྲེལ་བ་ཡིད་ཀྱི་
མུན་སེལ་ཞུ་བ་བརྩམས། དེ་ནས་ས་སྐྱའི་མཁས་པ་གཡག་གཞོན་
གཉིས་ཀྱི་ཡ་གྱལ་རེད་མདའ་བ་གཞོན་ནུ་བློ་གྲོས་ཀྱིས་ཕར་འགྲེལ་ཉི་
མའི་འོད་ཟེར་ཏེ་རེད་ཊཱིཀ་ཏུ་གྲགས་པ་མཛད། །
དེ་ནས་རྗེ་ཐམས་ཅད་མཁྱེན་པ་ཙོང་ཁ་པ་ཆེན་པོས་གོང་གི་
འགྲེལ་བ་རྣམས་ལ་དཔྱད་པ་མཐར་གཏུགས་པ་གནང་ཞིང་། ཁྱད་
པར་དུ་མཁས་པ་ཉ་དབོན་མཆོག་གི་ཞབས་ལ་གཏུགས་ནས་ཕར་ཕྱིན་
གྱི་གཟབ་བཤད་ཡང་ཡང་གསན་པ་དང་། དེ་ཉིད་ཀྱིས་མཛད་པའི་
འགྲེལ་བ་ལ་གཟིགས་རྟོག་ཞིབ་པར་མཛད་པས། གསུང་རབ་་་་
མཐའ་དག་ལ་རྣམ་པར་དཔྱོད་པའི་སྒོ་དུ་མ་ཐུགས་ལ་འཁྲུངས་ཏེ།
མངོན་རྟོགས་རྒྱན་འགྲེལ་བ་དང་བཅས་པའི་རྣམ་བཤད་ཆེན་མོ་་་
ལེགས་ བཤད་ གསེར་ ཕྲེང་ བཀའ་ རྩོམ་ མཛད། འདི་ ཉིད་ ལས།
སྤྱི་དོན་རིགས་པས་ལེགས་པར་མཐའ་བཅད་ཅིང་། ། ཚིག་དོན་རྣོ་
ཞིང་གསལ་ལ་རབ་ཏུ་འདྲིལ། ། དེ་ཡང་ཡིད་ཆེས་གཞུང་དང་མི་
- 402 -



ཕར་ཕྱིན་གྱི་སྙིང་བོ་དང་དར་ཚུལ།
འགལ་བར། །གྲུབ་པ་འདི་ནི་འདི་ཡི་ཁྱད་པར་རོ། །ཞེས་གསུངས་
པ་བཞིན་ལེགས་བཤད་འདིས་རྒྱ་བོད་ཀྱི་འགྲེལ་བ་ཡོད་དོ་ཅོག་ལ་
ཟེར་སྒྲོས་ཙམ་གྱི་ཕྱོགས་སུ་མ་ལྷུང་བར་མཐའ་བཅད་དེ་གུང་བསྒྲིགས་
པའི་གསར་བཤད་གནང་ཡོད། མཁས་ པ་ སྟག་ཚང་བས་ཀྱང་་་་
ལེགས་བཤད་འདི་གཟིགས་པས་རྗེ་ལ་སྙིང་ནས་ཡིད་ཆེས་རྙེད་དེ་
འགྱོད་ཚངས་བྱས་པ་ལོ་རྒྱུས་ན་གསལ་ལོ། །
གཞུང་འདི་རྗེ་དགུང་ལོ་དུའི་སྟེང་དུ་བརྩམས་ཤེ་ན། རྗེ་རྣམ་
ཐར་ཆེན་མོར། དགུང་ལོ་སོ་གཉིས་པ་སྤྱི་ལོ་ ༡༢༨༩ལ་བརྩམས་ཏེ་
དེའི་ཕྱི་ལོ་ ༡༣༩༠ལ་ བདེ་བ་ཅན་དུ་མཇུག་རྫོགས་ པར་གསུངས།
བོད་རྒྱ་ཚིག་མཛོད་ཆེན་མོ་ལས། རྗེ་དགུང་ལོ་སོ་གཅིག་པ་སྤྱི་ལོ་
༡༣༨༨ ས་འབྲུག་ལ་བརྩམས་པར་བཤད་མོད། འོན་ཀྱང་གསེར་
ཕྲེང་རང་གི་མཇུག་བྱང་དུ། འཚལ་ཡང་དགོན་དུ་ཕལ་ཆེར་གྲུབ་
པར་བྱས་ཤིང་། མཁས་གྲུབ་བར་མ་ཆད་དུ་བྱོན་པའི་ཆོས་གྲྭ་ཆེན་
པོ་བདེ་བ་ཅན་དུ་རབ་བྱུང་གི་ལོ་སྣོན་གྱི་ཟླ་བ་ལ་མཇུག་ཡོངས་སུ་
རྫོགས་པར་སྦྱར་ཞེས་རབ་བྱུང་གི་ལོ་སྟེ་རབ་བྱུང་བདུན་པའི་མེ་ཡོས་
སྤྱི་ལོ་ ༡༣༨༧དགུང་ལོ་སུམ་ཅུ་པ་ལ་བརྩམས་པར་གསུངས་པས་་
དཔྱད་པར་རིགས་སོ་སྙམ། གསུང་རྩོམ་འདི་བརྩམས་པ་ནས་་་་་
བཟུང་དགེ་ལུགས་པ་ལྟ་ཅི། གྲུབ་མཐའ་ས་རྙིང་ཀ་འབྲུག་པ་དག་
གིས་ཀྱང་གཞུང་འདི་ལ་བརྟེན་ནས་སྦྱོང་ཞིང་། ཁྱད་པར་དུ་རྙིང་
མའི་མཁས་ཆེན་འཇམ་མགོན་ཀོང་སྤྲུལ་རིན་པོ་ཆེས། དངོས་
བརྒྱད་དོན་བདུན་ཅུའི་མཚན་ཉིད་མཚན་གཞི་རྣམས་གསེར་ཕྲེང་ཇི་
- 403 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
བཞིན་དུ་ཤེས་བྱ་ཀུན་ཁྱབ་ཏུ་གསུངས་ལ། རྫོགས་ཆེན་བླ་མ་དཔལ་
སྤྲུལ་ཚང་གིས་ཀྱང་གསེར་ཕྲེང་གི་སྤྱི་དོན་ཞེས་པའི་ལེགས་བཤད་
བརྩམས་པ་གསར་རྙིང་སུས་ཀྱང་ཚད་མར་བྱེད་པ་ཡིན། འདི་དག་
གི་སྐབས་སུ་གྲུབ་མཐའ་ཕན་ཚུན་རྣམས་འོ་ཆུ་བཞིན་འདྲེས་པར་སྣང་
སྟེ། རྗེ་རིན་པོ་ཆེ་ཉིད་ཀྱི་དགེ་རྒན་ལ་ས་སྐྱ་རྙིང་མ་ཇོ་ནང་བའི་
མཁས་པ་ཇི་འདྲ་འདུག ད་ལྟ་ནི་གྲུབ་མཐའ་ལྟ་ཅི། ཡུལ་ལུང་སོ་
སོའི་བར་དང་། ཡིག་ཆ་མི་མཐུན་པའི་བར་ཡང་ཆགས་སྡང་གི་བྲོ་
གར་འཁྲབ་ཀྱིན་ཡོད་པ་ནི་ཡིད་ཆེས་ཆེར་ཕངས་པའི་གནས་སོ། །
གསེར་ཕྲེང་གླེགས་བམ་མཚོ་སྔོན་མི་རིགས་དཔེ་སྐྲུན་ཁང་གིས་པར་དུ་
བསྐྲུན་པའི་གསལ་བྱེད་ལས། བོད་ཀྱི་མཁས་དགུའི་གསུང་རྩོམ་
ཟིལ་གྱིས་གནོན་པའི་ནུས་པ་ཅན་ཞིག་ཡིན་པས། རྗེ་ཙོང་ཁ་བའི་
ཕྱིས་བྱོན་གྱི་མཁས་པ་ཕལ་མོ་ཆེ་གཞུང་འདི་ལ་སྦྱངས་བརྩོན་བྱས་
ནས་མཁས་པའི་གོ་འཕང་ཐོབ་པ་ཡིན་ཞེས་བྲིས་ཡོད་པ་ནི་གཞུང་
འདི་ཡི་སྙིང་བོ་རྟོགས་པའི་བདེན་གཏམ་ཁོ་ནར་སྣང་། ངག་རྒྱུན་
དུ། ཐར་ལམ་གསལ་བྱེད་བློ་ན་མེད་ཚེ་རྣམ་འགྲེལ་རྩོད་རྒྱུ་མེད།
ལེགས་བཤད་གསེར་ཕྲེང་བློ་ན་མེད་ཚེ་ཕར་ཕྱིན་རྩོད་རྒྱུ་མེད་ཅེས་
ཀྱང་གྲགས། དེ་ནས་རྗེའི་སློབ་མ་རྒྱལ་ཚབ་དར་མ་རིན་ཆེན་གྱིས་
ཕར་ཕྱིན་གྱི་འགྲེལ་བ་རྣམ་བཤད་སྙིང་བོ་རྒྱུན་བརྩམས་ཏེ་གསེར་ཕྲེང་
གི་དགོངས་པ་གསལ་བར་མཛད། འདི་ནི་དགེ་ལུགས་པའི་ཡིག་ཆ་
ཐམས་ཅད་ཀྱི་ཁུངས་གཏུགས་སའི་མ་ལྟ་བུ་ཡིན། ཐུགས་སྲས་དམ་
པ་མཁས་གྲུབ་དགེ་ལེགས་དཔལ་བཟང་བོས་ཕར་ཊཱིཀ་རྟོགས་དཀའི་
- 404 -



ཕར་ཕྱིན་གྱི་སྙིང་བོ་དང་དར་ཚུལ།
སྣང་བ་མཛད། དེ་གསུམ་ལ་གཏུགས་ཏེ་སྒོ་བློ་རྗེ་གསུམ་སོགས་ཀྱི་
ཕར་ཕྱིན་གྱི་ཡིག་ཆ་བྱུང༌། སྒོ་བློ་རྗེ་གསུམ་ནི། གུང་རུ་ཆོས་་་
འབྱུང་གི་ཡིག་ཆ་ལ་སྒོ་མང་ཡིག་ཆ་རྙིང་པ་དང་། ཀུན་མཁྱེན་བླ་
མའི་ཡིག་ཆ་ལ་སྒོ་མང་གསར་བ་ཟེར། བློ་གསལ་གླིང་གི་ཡིག་ཆ་ནི་
པཎ་ཆེན་བསོད་ནམས་གྲགས་པའི་གསུང་ལ་ཟེར། ཁ་ཅིག་འདི་ལ་
པཎ་ཆེན་ཡིག་ཆ་ཡང་ཟེར། ཁ་ཅིག་པཎ་ཆེན་ཞེས་པར་འཁྲུལ་ནས་
དེའི་ཡིག་ཆ་པཎ་ཆེན་སྐུ་ཕྲེང་ཞིག་གིས་མཛད་པར་སེམས་པ་ནི་ནོར་
བའོ། ། རྗེ་བཙུན་ཡིག་ཆ་ནི་འཇམ་དབྱངས་རྗེ་བཙུན་ཆོས་ཀྱི་རྒྱལ་
མཚན་གྱིས་བརྩམས་པའི་ལེགས་བཤད་ལ་གོ་དགོས། དེ་ཉིད་ཀྱིས་
མཛད་པའི་ཀར་ལན་དང་། གོ་ལན། ཤཱཀ་ལན་རྣམས་སྒོ་བློ་རྗེ་
གསུམ་ཐུན་མོང་གི་ཡིག་ཆར་འཛིན་པ་ཡིན། དེ་ནས་ད་དུང་རྒྱལ་
མཆོག་ལྔ་བ་ཆེན་མོས་ཕར་ཕྱིན་མཐའ་དཔྱོད་བློ་བཟང་དགོངས་རྒྱན་
ཞེས་པ་མཛད། མཁས་གྲུབ་ཆེན་པོ་རྗེ་སྐལ་ལྡན་རྒྱ་མཚོས་ཕར་ཕྱིན་
གྱི་ཌི་ ཀ་བརྩམས་པ་སོགས་བགྲང་གིས་མི་ལང་བས་དེ་ཙམ་གྱིས་་་་
འཐུས་པར་བྱས་པའོ། །
སྤྱིར་བཀའ་པོད་ལྔ་དང་ཟུར་བཀོལ་བཞི་ཞེས་གྲགས་པའི་ཟུར་
བཀོལ་བཞི་བོ་ཡང་ཕར་ཕྱིན་མངོན་རྟོགས་རྒྱན་གྱི་ནང་ནས་འཕྲོས་པ་
སྟེ། མཆོད་བརྗོད་ཀྱི། རྣམ་པ་ཀུན་ལྡན་སྣ་ཚོགས་འདི་གསུངས་
པ་ཞེས་པ་ལས་དྲང་ངེས་ཀྱི་གཞུང་འཕྲོས། སངས་རྒྱས་ལ་སོགས་
དཀོན་མཆོག་གསུམ་ཞེས་པ་ནས་དགེ་འདུན་ཉི་ ཤུའི་གཞུང་འཕྲོས།
བསམ་གཏན་གཟུགས་མེད་སྦྱིན་སོགས་དང་། ། ཞེས་པ་ལས་བསམ་
– 405 ཡས་



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
གཟུགས་ཀྱི་གཞུང་འཕྲོས། དེ་ནས་ སེངྒེ་རྣམ་བསྒྱིངས་པའི་ཞེས་
སོགས་ལས་རྟེན་འབྲེལ་གྱི་གཞུང་འཕྲོས་པ་མཁས་པའི་ཞལ་རྒྱུན་དུ་
ཡོད་པས་འདི་དག་ཀྱང་ཕར་ཕྱིན་གཞུང་གི་ཆ་ཤས་ཡིན་པ་སྨོས་སུ་
མེད་ལ། འདི་དག་ལའང་དགོངས་འགྲེལ་དྲང་ངེས་ལེགས་བཤད་
སྙིང་བོ་སོགས་ཤིན་ཏུ་མང་བོ་བྱུང་མོད་ཡིག་ཚོགས་ཀྱིས་འཇིགས་ནས་
མ་བྲིས་སོ། །
གསུམ་པ།
ཕར་ཕྱིན་གཞུང་གི་བརྗོད་དོན།
ཕར་ཕྱིན་ཞེས་པ་ནི་ཤེས་རབ་ཀྱི་ཕ་རོལ་ཏུ་ཕྱིན་པའི་བསྡུས་
མིང་ཡིན་ཞིང་། མིང་གཞན་དུ་ཤེར་ཕྱིན་ཞེས་ཀྱང་ཟེར། ཤེར་
ཕྱིན་དེ་ལའང་དངོས་དང་བཏགས་པ་གཉིས་ཡོད་ལ། དེ་གཉིས་ཀྱི་
ཁྱད་པར་དགར་ཚུལ་ལ་འཕགས་བོད་ཀྱི་མཁས་པ་རྣམས་མི་མཐུན་པ་
སྣ་ཚོགས་སྣང༌།
(༡) ཁ་ཆེ་ མཆེ་བའི་ སྡེའི་ཡུམ་གསུམ་གནོད་འཇོམས་ལས།
ཉན་རང་དགྲ་བཅོམ་པའི་ལམ་རྣམས་དང་། ས་བཅུ་པ་མན་ཆད་
ཀྱི་བྱང་སེམས་ཀྱི་ལམ་བཟང་ཐམས་ཅད་ཤེར་ཕྱིན་བཏགས་པ་བར་
འདོད་ཅིང་། ཤེར་ཕྱིན་དངོས་ནི་སངས་རྒྱས་ཀྱི་མཁྱེན་པ་སྟེ་རྣམ་
མཁྱེན་ཁོ་ན་ལ་བཤད་དོ། །
(༢） སློབ་དཔོན་སེངྒེ་བཟང་བོའི་རྒྱན་སྣང་ལས། སངས་
རྒྱས་བཅོམ་ལྡན་འདས་ཀྱི་གཉིས་སུ་མེད་པའི་ཡེ་ཤེས་སྒྱུ་མ་ལྟ་བུ་ནི་
ཡ 406 -



ཕར་ཕྱིན་གྱི་སྙིང་བོ་དང་དར་ཚུལ། ་
དངོས་ཡིན་ལ། དེ་ཐོབ་པ་དང་རྗེས་སུ་མཐུན་པ་ཉིད་ཀྱིས་ན་ཚིག་
དང་ངག་གི་ཚོགས་ཀྱི་གཞུང་དང་མཐོང་བ་ལ་སོགས་པའི་མཚན་ཉིད་
ཅན་ སྤྱི་ལམ་ལ་ཡང་ ཤེས་རབ་ཀྱི་ཕ་རོལ་ དུ་ཕྱིན་ པ་ཞེས་བྱ་བ་ནི་་
བཏགས་པའོ། །དེ་ཡང་སློབ་དཔོན་ཕྱོགས་ཀྱི་གླང་བོའི་ཞལ་སྔ་ནས་
ཀྱིས། ཤེས་རབ་ཕ་རོལ་ཕྱིན་གཉིས་མེད། །ཡེ་ཤེས་དེ་ནི་དེ་བཞིན་
གཤེགས། །བསྒྲུབ་བྱའི་དོན་དེ་དང་ལྡན་པས། །གཞུང་ལམ་དག་
ལ་དེ་སྒྲ་ཡིན། ། ཞེས་བཤད་པ་ལྟར་འདོད། ་
(༢）ཆོས་བཤེས་ཀྱི་ཚིག་གསལ་ལས། ཤེར་ཕྱིན་ལ་དངོས་
བཏགས་མ་ཕྱེ་ཞིང་། གཙོ་ཕལ་གྱི་དབྱེ་བ་ཕྱེ་སྟེ། མི་རྟོག་ཡེ་ཤེས་
དེ་ཤེར་ཕྱིན་གཙོ་བོ་དང་། དེ་ལས་གཞན་པའི་ལམ་དང་གཞུང་
རྣམས་ཤེར་ཕྱིན་ཕལ་བར་བཤད་ཡོད། མི་རྟོག་ཡེ་ཤེས་ནི་སྟོང་བ་
ཉིད་རྟོགས་པའི་ཤེས་རབ་ལ་ཟེར་རོ། །
(༤) ཤནྟི་བའི་དག་ལྡན་ལས། བྱང་སེམས་ས་བཅུ་བོའི་་
མཉམ་གཞག་རྣམས་ཤེར་ཕྱིན་མཚན་ཉིད་པ་དང་སོ་སྐྱེའི་ལམ་དང་
སངས་རྒྱས་ཀྱི་མཁྱེན་པ་རྣམས་བཏགས་པ་བར་བཞེད། །
(༥）བོད་ཀྱི་མཁས་པའི་གཙུག་རྒྱན་རྗེ་ཙོང་ཁ་པ་ཆེན་པོའི་
ལེགས་བཤད་གསེར་ཕྲེང་གི་བཞེད་ཚུལ་ལྟར་ན། ཐེག་པ་ཆེན་པོའི་
འཕགས་ལམ་གསུམ་སྟེ། མཐོང་ལམ་སྒོམ་ལམ་མི་སློབ་ལམ་གསུམ་
གྱིས་ཆོས་ཐམས་ཅད་རང་བཞིན་མེད་པར་རྟོགས་པའི་ཆ་རྣམས་ཤེར་
ཕྱིན་གྱི་མཚན་གཞི་ཡིན་ལ། དེ་ཡང་བྱམས་ཆོས་ཀྱི་སྒྲས་ཟིན་ཚོད་
དང་འཕགས་སེང་རྣམས་ཉན་རང་གིས་སྟོང་ཉིད་རྟོགས་པར་མ་
-- 407 –



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
བཤད་ཅིང་མི་བཞེད་པས་དེ་དག་ལ་ཤེར་ཕྱིན་ཡོད་པར་མི་འདོད།
འོན་ཀྱང་དབུ་མ་ཐལ་འགྱུར་བས་ཉན་རང་གིས་ཆོས་ཀྱི་བདག་མེད་
རྟོགས་པར་འདོད་པ་ལྟར་ན་དེ་དག་ལ་ཤེར་ཕྱིན་ཡོད་པ་མི་འགལ་
ལོ། ། ཤེར་ཕྱིན་ཏམ་ཕར་ཕྱིན་ཞེས་པའི་ངོ་བོ་ནི། འཁོར་འདས་ཀྱི་
ཆོས་ ཐམས་ ཅད་སྣང་བ་ལྟར་བདེན་པར་མ་གྲུབ་པར་རྟོགས་པའི་
མཁྱེན་པ་དགོས་པ་གཞིར་བྱས། དེ་ཡང་སྲིད་པ་དང་ཞི་བའི་མཐའ་
གང་ལའང་མ་ལྷུང་བའི་མྱང་འདས་སམ་ཐར་བ་རུ་ཕྱིན་ཟིན་པའམ་
ཕྱིན་བྱེད་ཅིག་ལ་འཇོག་གོ ། ཤེར་ཕྱིན་གྱི་མདོ་ལས། ཆོས་རྣམས་
རང་བཞིན་མེད་པར་ཡོངས་སུ་ཤེས་གྱུར་པ། ། འདི་ནི་ཤེས་རབ་ཕ་
རོལ་ཕྱིན་མཆོག་སྤྱོད་པ་ཡིན། ། ཞེས་འཁོད་པའི་ཕྱིར་རོ། ། དེས་
ན་ ཕར་ ཕྱིན་ གྱི་ ས་ མཚམས་ ལ་ འཕགས་ བོད་ ཀྱི་ མཁས་ པ་ ཁ་ ཅིག
སློབ་ལམ་རྣམས་ད་དུང་ལམ་བགྲོད་མ་ཟིན་པས་ཤེར་ཕྱིན་ནི་སངས་
རྒྱས་ཀྱི་ས་ཁོ་ནར་ཡོད་དེ། དེའི་དོན་ནི་ཤེས་པ་རབ་ཀྱི་མཐར་ཕྱིན་
ཡིན་པས་སོ་ཞེས་ཟེར་བ་མི་འཐད་དེ། དེ་ལྟ་ན་ཕར་ཕྱིན་གཅིག་
ཀྱང་སློབ་ལམ་ན་མེད་དགོས་པས། ཤེར་ཕྱིན་མ་གཏོགས་ཕར་ཕྱིན་
གཞན་གྱི་ས་མཚམས་ཀྱང་དེ་ལྟར་ཁས་ལོངས་ཤིག དེ་ཡང་འདོད་
སྙམ་ན། བྱང་འཕགས་ཀྱི་ ཐབས་ཤེས་གཉིས་བསླབ་པ་གསུམ་་་་་
ཚོགས་གཉིས་ཐམས་ཅད་ཀྱང་ཕྱིན་དྲུག་ལ་འཇོག་པས་དེ་དག་ཀྱང་
སངས་རྒྱས་ཀྱི་ས་ཁོ་ནར་འདོད་པར་གྱིས་ཤིག
དེ་དག་ལ་ཤེར་ཕྱིན་མེད་ན་ཕར་ཕྱིན་དང་པོ་ལྔ་ཡང་ཡོད་ཚུལ་
མེད་དེ། ལྔ་བོ་དེར་ཕར་ཕྱིན་གྱི་མིང་ཐོབ་པ་སྟོང་ཉིད་རྟོགས་པའི་
ཁ 408 -



ཕར་ཕྱིན་གྱི་སྙིང་བོ་དང་དར་ཚུལ།
ཤེར་ཕྱིན་གྱིས་ཟིན་པའི་མཐུ་ཡིན་པའི་ཕྱིར་སློབ་ལམ་ན་ཤེར་ཕྱིན་
མཚན་ཉིད་པ་ཡོད་པར་བཞེད། དེ་ནས་རྒྱལ་ཚབ་དང་མཁས་གྲུབ་
གཉིས་ཀྱིས་ཀྱང་ཤེར་ཕྱིན་གྱི་འཇོག་བྱེད་དང་ས་མཚམས་སྐོར་ལ་རྗེ་
ཙོང་ཁ་བའི་དགོངས་པ་དང་མི་འགལ་མོད། འོན་ཀྱང་སྒྲས་ཟིན་མི་
མཐུན་པའི་བཤད་ཚུལ་རྣམས་འདིར་ཡི་གེ་མང་བར་འགྱུར་བས་རང་
རང་གི་གཞུང་དང་ཕར་ཕྱིན་བཞེད་མཚམས་དགོངས་མཛོད་འབྱེད་
པའི་ལྡེ་མིག་སོགས་ལ་བལྟ་བར་བྱའོ། །
(༦) ཀུན་མཁྱེན་འཇམ་དབྱངས་བཞད་པས་གོང་གི་བཞེད་
ཚུལ་རྣམས་ཀྱི་སྙིང་བོ་བསྡུས་ཏེ་ཕར་ཕྱིན་ལ། ཕར་ཕྱིན་ཙམ་དང་།
ཉེ་བའི་ཕར་ཕྱིན། ཕར་ཕྱིན་ཆེན་པོ་གསུམ་ཕྱེ་ནས། བྱང་སེམས་
ཚོགས་ལམ་ནས་ཕར་ཕྱིན་ཡོད་པར་བཤད་ཅིང་། དེ་ཡང་ཕ་རོལ་
དེར་ཕྱིན་པ་ཞེས་ལས་ལ་སྦྱར་ན་སངས་རྒྱས་ཀྱི་སར་ཕྱིན་པ་ཡིན་ལ།
འདིས་ཕ་རོལ་ཏུ་ཕྱིན་པར་བྱེད་ཅེས་བྱེད་པ་ལ་སྦྱར་ན་སློབ་པ་ལམ་གྱི་
གནས་སྐབས་སུ་ཡོད་པ་ཤེས། །
ཤེར་ཕྱིན་དེ་ལ་དབྱེ་ན། ལམ་ཤེར་ཕྱིན་དང༌། འབྲས་བུ་
ཤེར་ཕྱིན་གཉིས་ཡོད། འཁོར་བ་སྟེ་སྡུག་བསྔལ་ཕྲ་རགས་ཀྱི་ཕ་རོལ་
ཏུ་ཕྱིན་ཟིན་པའི་ཡེ་ཤེས་ཁྱད་པར་ཅན་དེ་ལས་སྒྲུབ་ཀྱི་ཕར་ཕྱིན་གྱི་
མཚན་ཉིད། དེ་དང་འབྲས་བུ་ཤེར་ཕྱིན་གཉིས་དོན་གཅིག ས་
མཚམས། སངས་རྒྱས་ཀྱི་ས་ཁོ་ནར་ཡོད། དམ་པ་དྲུག་དང་ལྡན་
པའི་སློབ་ལམ་དེ། བྱེད་སྒྲུབ་ཀྱིས་བསྟན་པའི་ཕར་ཕྱིན་གྱི་མཚན་
ཉིད། དེ་དང་ལམ་ཤེར་ཕྱིན་དོན་གཅིག འདིས་ཐེག་ཆེན་གྱི་
409 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
ལམ་ཡིན་ན་ཤེར་ཕྱིན་དང་ཕར་ཕྱིན་ཡིན་པས་ཁྱབ་པ་ཤེས་སླ་བས།
བློ་གསར་དག་གིས་ཕར་ཕྱིན་ཞེས་པའི་དོན་མདོར་བསྡུས་ན་ཐེག་ཆེན་
གྱི་ལམ་འབྲས་རྣམས་ལ་གོ་དགོས་པ་བརྡ་འཕྲོད་པར་བྱའོ། ། འོ་ན་
གཞུང་རྣམས་ཀྱིས་ཕར་ཕྱིན་དེ་ཚུལ་ཇི་ལྟར་བཤད་ཡོད་ཅེ་ན། ཤེས་
རབ་ཕ་རོལ་ཕྱིན་པ་ནི། །དངོས་པོ་བརྒྱད་ཀྱིས་ཡང་དག་བཤད། །
ཅེས་པ་ལྟར་དངོས་པོ་བརྒྱད་དུ་ཕྱེ་བའི་ཚུལ་གྱིས་ཏེ། དངོས་པོ་
བརྒྱད་ཀྱི་དང་པོ་རྣམ་མཁྱེན་ནི། ཇི་ལྟ་བ་སྟོང་ཉིད་དང་ཇི་སྙེད་པ་
ཀུན་རྫོབ་ཀྱི་ཤེས་བྱའི་རྣམ་པ་མ་ལུས་པ་སྐད་ཅིག་མ་གཅིག་ལ་མངོན་
སུམ་དུ་མཁྱེན་པའོ། །དེ་ལ་མཚོན་བྱེད་ཀྱི་ཆོས་སེམས་བསྐྱེད་སོགས་
བཅུ་ཡོད། ས་མཚམས་སངས་རྒྱས་ཀྱི་ས་ཁོ་ནར་ཡོད།།
་གཉིས་པ་ལམ་ཤེས་ནི། ལམ་གསུམ་བདེན་མེད་དུ་རྟོགས་
ཤིང་རྫོགས་སྨིན་སྦྱངས་ནས་ཡང་དག་མཐའ་མངོན་དུ་བྱེད་པའི་སློབ་
ལམ་མོ། །དེ་ལ་མཚོན་བྱེད་ཀྱི་ཆོས་བཅུ་གཅིག་ཡོད། ས་མཚམས་
ཐེག་ཆེན་ཚོགས་ལམ་སྐད་ཅིག་གཉིས་པ་ནས་ཡོད། གསུམ་པ་གཞི་
ཤེས་ནི། གཞི་ཐམས་ཅད་གང་ཟག་གི་བདག་གིས་སྟོང་བར་རྟོགས་
པའི་ཉི་ཚེ་བའི་མཁྱེན་པའོ། ། མཚོན་བྱེད་ཀྱི་ཆོས་དགུ། ས་་་
མཚམས་ཉན་རང་ཚོགས་ལམ་ནས་སོ། །ཕྱི་རབས་ཡིག་ཆ་ཕལ་ཆེར་
གྱིས་རྣམ་བཤད་ལ་བརྟེན་ནས་ལམ་ཤེས་དང་གཞི་ཤེས་ལ་འཕགས་
ལམ་དགོས་པར་བཤད་ཅིང་། དེ་ཡང་ཉི་སྣང་གི་ལུང་ཙམ་ལ་་་་
བརྟེན་པར་སྣང་བས་གོང་ལྟར་ཁས་བླངས་ནའང་རིགས་པའི་གནོད་
བྱེད་འབབ་པར་མི་སེམས་སོ། །
- 410 -



ཕར་ཕྱིན་གྱི་སྙིང་བོ་དང་དར་ཚུལ།
བཞི་བ་རྣམ་རྫོགས་སྦྱོར་བ་ནི། མཁྱེན་གསུམ་གྱི་རྟོགས་པ་ལ་
རང་དབང་ཐོབ་ཕྱིར་དུ་སྐྱེ་མེད་གསུམ་བསྡུས་ཏེ་སྒོམ་པའི་ སེམས་
དཔའི་རྣལ་འབྱོར་རོ། ། དེ་དང་བྱང་སེམས་ཀྱི་ལམ་དོན་གཅིག
དེ་ལ་མཚོན་བྱེད་ཀྱི་ཆོས་བཅུ་གཅིག་ཡོད། ས་མཚམས་ཐེག་ཆེན་
ཚོགས་ལམ་ནས་རྒྱུན་མཐའི་བར། ལྔ་བ་རྩེ་སྦྱོར་ནི། རྣམ་རྫོགས་
སྦྱོར་བ་ལ་བརྟེན་ནས་སྐྱེ་མེད་གསུམ་བསྡུས་ཏེ་སྒོམ་པ་ལ་དབང་དུ་
གྱུར་པའི་སེམས་དཔའི་རྣལ་འབྱོར་རོ། ། དེ་དང་འཇུག་སྒྲུབ་དོན་
གཅིག ས་མཚམས་ཐེག་ཆེན་སྦྱོར་ལམ་དྲོད་ནས་རྒྱུན་མཐའི་བར་
ན་ཡོད། དྲུག་པ་མཐར་གྱིས་སྦྱོར་བ་ནི། མཁྱེན་གསུམ་གྱི་རྣམ་པ་
ལ་བརྟན་པ་ཐོབ་ཕྱིར་དུ་རིམ་གྱིས་སྒོམ་པའི་ཆ་ནས་བཞག་པའི་་་༌
སེམས་དཔའི་རྣལ་འབྱོར་རོ། ། མཚོན་བྱེད་ཀྱི་ཆོས་བཅུ་གསུམ་ཡོད།
ས་མཚམས་ཐེག་ཆེན་གྱི་ཚོགས་ལམ་ནས་རྒྱུན་མཐའི་སྔ་ལོགས་བར་
ཡོད། བདུན་པ་སྐད་ཅིག་མའི་སྦྱོར་བ་ནི། མཁྱེན་གསུམ་རིམ་གྱིས་
སྒོམ་པ་མཐར་ཐུག་པའི་སེམས་དཔའི་རྣལ་འབྱོར་རོ། ། མཚོན་བྱེད་
ཀྱི་ཆོས་བཞི་ཡོད། ས་མཚམས་ས་བཅུའི་ཐ་མ་ལ་བཞག་གོ །
བརྒྱུད་པ་འབྲས་བུ་ཆོས་སྐུ་ནི། སྦྱོར་བ་བསྒོམས་པའི་འབྲས་
བུ་མཐར་ཐུག་ཟག་མེད་ཀྱི་ཡན་ལག་དུ་མ་དང་ལྡན་པའོ། ། དེ་ལ་
མཚོན་བྱེད་ཀྱི་ཆོས་བཞི་ཡོད། ས་མཚམས་སངས་རྒྱས་ཀྱི་ས་ཁོ་ནར་
ཡོད། དེ་ལྟར་དངོས་པོ་བརྒྱད་དོན་བདུན་ཅུ་རྣམས་ཞིབ་པར་ཤེས་
འདོད་པ་རྣམས་ ཀྱིས་ཤེར་ཕྱིན་རྩ་འགྲེལ་རྣམས་ལས་རྟོགས་པར་་་་
བྱའོ། །
ཁ 411
-



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
༈ སྨྲས་པ།
ཚུལ་འདིའི་དགེ་བས་ཚུལ་མཐུན་ཡོད་དོ་ཅོག །
ངན་རྟོག་རླུང་གི་ངན་སྨྲས་བྱུང་ཡལ་ཏེ། །
ཇི་བསམ་ལས་རྣམས་ཇི་བཞིན་རབ་གྲུབ་ནས། །
ཀུན་བཟང་བདེ་ཆེན་ཀུན་ལ་སྩོལ་གྱུར་ཅིག །
d
-- 412



ཕྱི་ནང་གི་གྲུབ་མཐའི་དབྱེ་སྟངས་དང་བསམ་བློ།
༄༅། ། ཕྱི་ནང་གི་གྲུབ་མཐའ་སྨྲ་བའི་དབྱེ་སྟངས་
དང་བསམ་བློའི་ཁྱད་ཆོས་སྐོར་
ཅུང་ཟད་དཔྱད་པ།
འདིར་སྐབས་སུ་བབ་པའི་གླེང་བར་བྱ་བ་ནི། ཡོངས་སུ་་་
གྲགས་པའི་ཕྱི་ནང་གི་ཁྱད་པར་དང་དེ་གཉིས་ཀྱི་གྲུབ་མཐའ་སྨྲ་བའི་
ཁྱད་པར། དེ་དག་གི་བསམ་བློའི་ཁྱད་ཆོས་སྐོར་ལ་ཅུང་ཟད་ཙམ་
དཔྱད་པ་ལ། །
དང་པོ།
ཕྱི་ནང་ཙམ་གྱི་ཁྱད་པར།
སྤྱིར་ཕྱི་ནང་གི་ཁྱད་པར་ལ་སྟོན་པས་འབྱེད་པ་དང་ལྟ་བས་
འབྱེད་པ། བསྟན་པས་འབྱེད་པ། སྤྱོད་པས་འབྱེད་པ། སྐྱབས་
འགྲོས་འབྱེད་པ་སོགས་འདོད་ཚུལ་མང་ཡང་ཕྱི་མ་འདི་འཐད་པར་
མཐོང་སྟེ། སྟོན་པ་དང་ལྟ་བ་སོགས་ཀྱིས་ཕྱེ་ན་མཐའ་ཆོད་པ་མི་
འོང་བས། གཞུང་ལུགས་ཆེན་མོ་དག་ན་སྐྱབས་འགྲོ་ཡོད་མེད་ཀྱིས་
ཕྱི་ནང་གི་ཁྱད་པར་འཇོག་དགོས་པར་བཤད་དེ། ལྕང་སྐྱའི་གྲུབ་
མཐའ་ཐུབ་བསྟན་ལྷུན་པོའི་མཛེས་རྒྱན་ལས། ཕྱི་ནང་གི་ཁྱད་པར་
སྐྱབས་འགྲོས་འབྱེད་པ་འདི་ནི་དཔལ་ཤནྟི་པ་དང་མཉམ་མེད་ཇོ་བོ་
ཆེན་པོ་དང་རྗེ་བདག་ཉིད་ཆེན་པོའི་བཞེད་པ་ཡིན་ཏེ་གནད་ཤིན་ཏུ་
- 413 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
ཆེའོ། ། ཞེས་སོ། ། དེ་ལྟར་ན་ཅི་འདྲ་ཞིག་ལ་ཕྱི་རོལ་བ་ཟེར་ན།
སངས་རྒྱས་པའི་ལུགས་གཞིར་བྱས་ནས་སྨྲ་ན། སྐྱབས་གནས་་་་་
དཀོན་མཆོག་གསུམ་ཁས་མི་ལེན་ཅིང་དེ་ལས་གཞན་པའི་ སྟོན་པ་
སྐྱབས་གནས་སུ་འཛིན་པ་ཞིག་ལ་ཟེར་པ་རེད། དཀོན་ཅོག་གསུམ་
ལ་སྐྱབས་སུ་མི་འགྲོ་བ་ཙམ་ གྱིས་ཕྱི་རོལ་བར་འདོད་མི་དགོས་ཏེ།
སྐྱབས་གནས་གང་ཡང་མི་ཤེས་པའམ་མི་འདོད་པའི་སྐྱེ་བོ་ཅི་རིགས་
ནི་ཕྱི་ནང་གང་དུའང་མི་གཏོགས་པའི་ཕྱིར་རོ། ། དེའི་ཕྱིར་སྟོན་པ་
གཞན་འདོད་པ་ཙམ་གྱིས་ཀྱང་ཕྱི་རོལ་བར་འགྱུར་མི་དགོས་སྙམ་སྟེ་
དཔྱད། ནང་བ་སངས་རྒྱས་པ་ཟེར་བ་ནི། ཞེ་ཐག་པ་ནས་དཀོན་
མཆོག་གསུམ་ལ་སྐྱབས་སུ་འགྲོ་བའི་གང་ཟག་ཅིག་ལ་འདོད་དགོས་པ་
ནི་ཕྱི་རོལ་བའི་ཟླས་དྲངས་ཏེ་ཤེས་སོ། ། འདིས་མཚོན་ནས་ཕྱི་ནང་
གང་དུའང་མི་གཏོགས་པའི་འགྲོ་བ་གཞན་ལྟ་ཅི། མིའི་འགྲོ་བའི་
ནང་དུའང་ཕུང་གསུམ་པ་ཤིན་ཏུ་མང་བར་སྣང་།
རྒྱལ་ཁམས་རིག་པས་བསྐོར་པའི་མཁས་དབང་ཆེན་མོ་དགེ་
འདུན་ཆོས་འཕེལ་གྱིས། དཀོན་མཆོག་གསུམ་སྐྱབས་གནས་ཡང་
དག་ཏུ་ཁས་ལེན་ཅིང༌། དེ་ལས་གཞན་པའི་སྐྱབས་གནས་ཀྱང་ཡོད་
པར་འདོད་པ་འདི་གང་གི་མཚན་ཉིད་ཡིན་པ་སྔར་དགེ་རྒན་ལ་འདྲི་
རྒྱུ་བརྗེད་པས། གྲུབ་མཐའ་སྨྲ་བ་ཕུང་གསུམ་ འདི་དག་ག་་་་་་
གཏོགས་ཀྱང་མ་ཤེས། ཞེས་ལེགས་སྦྱར་བང་མཛོད་དུ་གསུངས་པ་
ནི་བོད་མཁས་པ་སྔ་མའི་གཞུང་ལུགས་ལས་བསྡུ་ཐུབ་མེད་པའི་གསུང་
དུ་གསལ་བ་ནི་ཚིག་གི་ཟུར་གྱིས་གོ་དགོས་སྙམ། དེ་ལྟ་ན་ཕྱི་ནང་གི་
— 414 -



ཕྱི་ནང་གི་གྲུབ་མཐའི་དབྱེ་སྟངས་དང་བསམ་བློ།
ཁྱད་པར་ཡུལ་གང་ལ་སྐྱབས་སུ་འགྲོ་བ་ཡིས་འབྱེད་ན། སྐྱབས་འགྲོ་
ཟེར་བ་ག་འདྲ་ཞིག་ཡིན་ཞེ་ན། སྐྱབས་འགྲོ་ཞེས་པ་ནི་རང་ཉིད་
སྡུག་བསྔལ་མཐའ་དག་ལ་འཇིགས་ཤིང༌། དེ་ལས་སྐྱོབ་པའི་ནུས་པ་
དཀོན་མཆོག་གསུམ་ལ་ཡོད་པར་ཡིད་ཆེས་པ་ནི། སྐྱབས་སུ་འགྲོ་
བའི་རྒྱུ་ཕུན་སུམ་ཚོགས་པ་ཡིན་ཏེ། དེ་ལ་བརྟེན་ནས་སྐྱབས་སུ་
འགྲོ་བའི་བློ་གདོན་མི་ཟ་བར་འབྱུང་བས། རྒྱུ་དེ་གཉིས་ལ་བརྟེན་
ནས་མཆོག་གསུམ་ལ་བསམ་པ་ཐག་པ་ནས་སྡུག་བསྔལ་མཐའ་དག་
ལས་སྐྱོབ་པར་བློ་ལིངས་ཀྱིས་སྒྱུར་ཞིང་དམ་བཅའ་ལ་ཁས་ལེན་པས་
རབ་ཏུ་ཕྱེ་བའི་རིགས་སུ་གནས་པ་ཞིག་ ཡིན་ལ། བློ་དེའི་རང་་་་
བཞིན་ནམ་རྩིས་ཟིན་པའི་ཡིད་ཆེས། ཤེས་རབ། དད་པ་རྣམས་
ཀྱང་དེར་བཞག་ཆོག་ཅིང་། མདོར་ན་ལུས་ངག་ཡིད་གསུམ་གྱི་
སྐྱབས་འགྲོ་གསུམ་ཡོད་པས། ལུས་ངག་གི་སྐྱབས་འགྲོའང་གོང་དུ་
བཤད་ པའི་ བློ་ ལྟ་ བུས་ ཟིན་ ཚེ་ སྐྱབས་ འགྲོ་ ཡིན་ པར་ གྱུར་ པས།
སྐྱབས་འགྲོ་ལ་ཤེས་པས་མ་ཁྱབ་བོ། །
དེའི་ཕྱིར། རྣམ་དཀར་གྱི་ཆོས་དགེ་བ་ཡིན་ན་སྐྱབས་འགྲོ་
ཡིན་པས་ཁྱབ་ཡོད་པ་གོ་བར་བྱ་ཞིང་། དེ་ལྟར་ན་ད་ལྟའི་འགའ་
རེས་ཁོ་བོས་སྐྱབས་འགྲོ་ཙམ་ཡང་མི་ཤེས་ཞེས་ཁེངས་སྐྱུང་ཁུལ་བྱས་
ཏེ་སྨྲ་བ་ནི་མ་ཤེས་པའི་གཏམ་དུ་འདུག་ལ། སྐྱབས་འགྲོའི་ཁོངས་
སུ་མ་འདུས་པའི་ཆོས་ཤིག་མདོ་རྒྱུད་གང་ནས་ཀྱང་བཙལ་དུ་མེད་
པའི་ཕྱིར་སྐྱབས་འགྲོ་ནི་རྒྱ་ཤིན་ཏུ་ཆེ་བ་ཞིག་ཡིན་པས་གཅེས་པར་བྱ་
དགོས་པར་རྒྱལ་ཚབ་དར་མ་རིན་ཆེན་གྱིས་ རྒྱུད་བླ་དར་ཊཱིཀ་ཏུ་་་
-- 415 –



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
གསུངས་སོ། ། །
གཉིས་པ།
ཕྱི་ནང་གི་གྲུབ་མཐའ་སྨྲ་བའི་ཁྱད་པར།
ཕྱི་ནང་གི་གྲུབ་མཐའ་སྨྲ་བའི་ཁྱད་པར་བཤད་པ་ལ། ཐོག་
མར་གྲུབ་མཐའ་སྨྲ་བ་ཞེས་པའི་དོན་གོ་དགོས་པས། དེ་ནི་སྤྱིར་
འགྲོ་བ་སེམས་ཅན་ཡིན་ནོ་ཅོག་དེ་ལ་ཞུགས་མ་ཞུགས་སམ་དེས་བློ་ལ་
བསྒྱུར་མ་བསྒྱུར་གཉིས་སུ་འདུ་ཞིང༌། རང་གི་བློ་ངོར་གཞི་ལམ་
འབྲས་གསུམ་སོགས་རྣམ་བཞག་གང་ལའང་མ་བརྟེན་པར་རང་་་་
དགར་ཚེ་འདིའི་འཚོ་ཚིས་ཙམ་ལ་འབད་པ་ནི་གྲུབ་མཐར་མ་ཞུགས་
པ་ཟེར་ཏེ། གྲུབ་མཐའི་དོན་ཡང་རང་གི་བློ་གྲོས་ཀྱིས་དོན་གྱི་་་
གནས་ལུགས་འདི་ནི་འདི་ཉིད་ལས་གཞན་དུ་མི་དམིགས་སོ་སྙམ་དུ་
རིགས་པས་གྲུབ་པའམ་ཐག་བཅད་པའི་ཆའམ། ཡང་ན་རང་གི་
སྣང་ངོར་སྒྲོ་བཏགས་པའི་ཆ་གཞན་བཟློག་ནས་རང་གི་བློ་ངོར་རིགས་
པས་དོན་གྱི་གནས་ལུགས་ཡང་དག་པར་གྲུབ་པ་ལ་གྲུབ་མཐའ་ཟེར།
དེ་ནི་དེ་ལྟ་བུའི་གཞུང་ལུགས་དང་འདོད་ཚུལ་ཞིག་ཡིན་པ་
ལས་བློ་དང་རིག་པ་ཞིག་མ་ཡིན་པར་འདོད། ཚུལ་དེ་ཉིད་རང་
རང་གི་འཐད་སྒྲུབ་ཀྱི་རིགས་པའི་ལམ་ནས་སྨྲ་བས་ན་གྲུབ་མཐའ་སྨྲ་
བ་ཞེས་བརྗོད་དོ། ། རང་གི་མིག་སྔའི་འཚོ་ཚིས་ཙམ་ལ་ཤ་ཐང་ཐང་
དུ་མི་འབད་པར་རང་གི་འཐད་པའི་རིགས་པས་སྦྱར་བའི་གཞུང་
ལུགས་ལ་བློས་ཞུགས་ནས་དངོས་པོའི་གནས་ཚུལ་ལ་བརྟག་ཅིང་་་་
- 416 --



ཕྱི་ནང་གི་གྲུབ་མཐའི་དབྱེ་སྟངས་དང་བསམ་བློ།
དཔྱད་དེ་བླང་དོར་འབྱེད་པ་དེ་ནི་རང་ཉིད་གྲུབ་མཐའ་ལ་ཞུགས་པ་
ཞེས་བྱ་ཞིང༌། ཕྱི་རོལ་བའི་ནང་གི་ཆེས་ཐ་ཤལ་དུ་གྱུར་བའི་ཆད་
པར་སྨྲ་བ་རྒྱང་འཕེན་པ་ཡིས་ཀྱང་ཕྱི་ནང་གི་རྒྱུ་འབྲས་རྣམས།
སྲན་ཟླུམ་ཚེར་མ་གཟེངས་རིང་རྣོ་བ་དང༌། །
ཉི་ཤར་ཆུ་རྣམས་ཐུར་དུ་འབབ་པ་དང་། །
རྨ་བྱའི་མཇུག་མ་མགྲིན་པའི་ཚོགས་བཀྲ་རྣམས། །
ངོ་བོ་ཉིད་ལས་གྲུབ་སྟེ་རྒྱུ་ཡོད་མིན། །
ཞེས་དཔྱོད་པ་ལ་ཞུགས་ནས་རིགས་པ་ལྟར་སྣང་ལ་རང་ངོར་ཡང་
དག་པའི་རིགས་པར་རློམས་ཏེ་རང་གི་གཞུང་བཙུགས་ཡོད་པའི་ཕྱིར་
རོ། །དེ་ལྟར་གྲུབ་མཐའ་ལ་མ་ཞུགས་པ་ལ་ཕྱི་ནང་ཙམ་གྱི་གང་ཟག་
ཡོད་ཀྱང༌། དེ་ལ་དེ་གཉིས་གང་རུང་གིས་ཁྱབ་པ་མེད་དེ། གྲུབ་
མཐར་མ་ཞུགས་པའི་དུད་འགྲོ་རྟ་བོང་སྲིན་བུ་སོགས་ཕྱི་རོལ་བ་དང་
ནང་བ་གཉིས་པོ་གང་ཡང་མ་ཡིན་པའི་ཕྱིར། དེར་བརྟེན་གྲུབ་
མཐར་མ་ཞུགས་པ་དང་ཕྱི་ནང་གང་རུང་ལ་མུ་བཞི་གྲུབ་སྟེ། །
1. གྲུབ་མཐར་མ་ཞུགས་པ་ཡིན་ལ་ཕྱི་ནང་གང་རུང་མིན་པ་
གོང་གི་རྟ་བོང་སོགས་དང་། _2. ཕྱི་ནང་གང་རུང་ཡིན་ལ་གྲུབ་
མཐར་མ་ཞུགས་པ་མིན་པའི་མུ་ནི་སློབ་དཔོན་འདུས་བཟང་ལྟ་བུ།
3. གྲུབ་མཐར་མ་ཞུགས་པ་དང་ཕྱི་ནང་གང་རུང་གཉིས་ཀ་ཡིན་པའི་
མུ་ནི་ཆོས་འདི་བ་ལ་དད་པ་ཡོད་པའི་གནག་རྫི་ལྟ་བུ། 4. གྲུབ་
མཐར་མ་ཞུགས་པ་དང་ཕྱི་ནང་གང་རུང་གཉིས་ཀའི་གང་ཡང་མ་
ཡིན་པ་ནི། སློབ་དཔོན་ཕྱོགས་གླང་ཐུབ་རྒྱལ་གཉིས་ལྟ་བུ་ཡིན་པའི་
- 417



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
ཕྱིར། །
སྐབས་འདིར་དཔྱད་པར་བྱ་བ་ནི། འཇིག་རྟེན་འདིར་སྐྱེ་བ་
ཐམས་ཅད་ནང་བའི་གྲུབ་མཐའ་བཞི། ཕྱི་རོལ་བའི་གྲུབ་མཐའ་
དྲུག་ཅུ་སོགས་ཀྱིས་བློ་མ་བསྒྱུར་པ་ནི་ཡོད་སྲིད་མོད་ཀྱི་རང་ཉིད་རང་
གི་གྲུབ་མཐས་ཡིད་མ་བསྒྱུར་བ་གཅིག་ཀྱང་མེད་དེ། ཕ་མ་གཉིས་
སོགས་སྐལ་མཉམ་གྱི་འགྲོ་བ་དག་གི་ལུང་དང་། རང་གི་རིགས་པ་
ཟུང་དུ་མ་འབྲེལ་བ་ཤེས་བྱ་རྣམས་འདི་དང་འདི་ཡིན་ཞེས་སྨྲ་བ་སུ་
ཡང་མི་སྲིད་པས་སོ་ཞེས་རྟོག་གེ་པ་ཁ་ཅིག་འདོད་པ་ནི་བོད་མཁས་པ་
བྱིངས་དང་འགལ་བར་གྱུར་བའི་སྨྲ་བ་ཡིན་ལ། དེ་ལྟ་ན་ཚིག་དོན་
གོ་ཚད་ཀྱི་སེམས་ཅན་རྣམས་དེར་འགྱུར་ཞིང༌། དུད་འགྲོ་འགའ་
ཞིག་ཀྱང་གྲུབ་མཐའ་ལ་ཞུགས་པར་འགྱུར་དགོས་པས་མི་འཐད་པ་
དང༌། ཡང་ན་དེ་ནི་སྒྲ་བཤད་ལ་ཁྱབ་པ་ཡོད་པར་དགོངས་ཏེ་དེ་
ལྟར་བཤད་པ་ལས་དཔྱོད་ལྡན་གྱི་སྨྲ་བ་མིན་པར་ངེས་སོ། ། .
འོ་ན་གྲུབ་མཐའ་སྨྲ་བ་ལ་ཕྱི་ནང་གཉིས་ཡོད་པར་གྲུབ་ན་དེ་
གཉིས་ཀྱི་ཁྱད་པར་གང་ཞེ་ན། སྔར་ཕྱི་ནང་གི་ཁྱད་པར་འཇོག་
བྱེད་ཀྱི་སྟེང་དུ་ཁྱད་པར་གྱི་ཆོས་ སྣོན་དགོས་ཏེ། དེའང་དཀོན་
མཆོག་གསུམ་སྐྱབས་གནས་ཡང་དག་ཏུ་ཁས་ལེན་པར་མ་ཟད་ལྟ་བ་
བཀར་བཏགས་ཀྱི་ཕྱག་རྒྱ་བཞི་ཁས་ལེན་པའི་རབ་ཏུ་ཕྱེ་བའི་གྲུབ་
མཐའ་སྨྲ་བ་ནི་རང་སྡེའམ་ནང་བའི་གྲུབ་མཐའ་སྨྲ་བའི་གང་ཟག་
དང་། དེ་ལྟར་ཁས་མི་ལེན་པའི་གྲུབ་མཐའ་སྨྲ་བ་ནི་གཞན་སྡེའམ་
ཕྱི་རོལ་བའི་གྲུབ་མཐའ་སྨྲ་བ་ཡིན་པར་འདོད་དོ། །
ཁ 418 -



ཕྱི་ནང་གི་གྲུབ་མཐའི་དབྱེ་སྟངས་དང་བསམ་བློ།
ལྟ་བ་བཀར་བཏགས་ཀྱི་ཕྱག་རྒྱ་བཞི་ཁས་ལེན་མི་ལེན་གྱིས་ཕྱི་
ནང་གི་གྲུབ་མཐའ་སྨྲ་བ་དབྱེ་དགོས་ཀྱང་དེ་ལས་གཞན་ སྟོན་ པ་་་་
བསྟན་པ་ལྟ་བ་གསུམ་གྱི་སྒོ་ནས་ཀྱང་དབྱེ་ཆོག་སྟེ། སྟོན་པ་སངས་
རྒྱས་ཀྱི་གྲུབ་མཐའ་མ་བྱུང་གོང་ཕྱི་རོལ་བའི་གྲུབ་མཐའ་མང་དག་
ཅིག་བྱུང་ཞིང་རྗེས་སུ་རང་སྡེའི་གྲུབ་མཐའ་དར་རྒྱས་བྱུང་བའང་སྔོན་
གྱི་མིའི་བསམ་བློའི་གྲུབ་ཆའམ་གྲུབ་མཐའ་དག་ལ་འདོར་ལེན་བྱས་
པའི་རྨང་གཞིའི་སྟེང་གྲུབ་ཡོད་པར་གསལ་ཏེ། དུས་འཁོར་འགྲེལ་
ཆེན་དྲི་མེད་འོད་ལས་གསུངས་པ་ལྟར་རིག་བྱེད་ཀྱི་ཆོས་ནི་ཕུ་བོ་དང་
སངས་རྒྱས་ཀྱི་ཆོས་ནི་ནུ་པོར་བརྩི་ཞིང་། ཕུ་ནུའི་ནང་འཁོན་ཕྲན་
བུ་ཡོད་པ་ཤད་ཀྱིས་སྦྱངས་ཏེ། ཁྱབ་འཇུག་དང༌། སངས་རྒྱས།
ཞི་བ། ནག་པོ་སོགས་གྲལ་དུ་བསྒྲིགས་པའི་མདུན་ན། དོགས་པ་
སོགས་ཅི་ཡང་མེད་པར་རྔ་ཟླུམ་འདྲ་བརྡུང་སྟེ་ལེགས་སྦྱར་གྱི་བསྟོད་
དབྱངས་སྣ་ཚོགས་གླུ་རུ་ལེན་ཞིང་དགའ་དགའ་ལྟར་ད་ལྟའི་རྒྱ་གར་
སོགས་ཀྱི་མུ་སྟེགས་རྣམས་ལ་ཡོད་པར་མཁས་དབང་དགེ་འདུན་ཆོས་
འཕེལ་གྱིས་ལེགས་སྦྱར་བང་མཛོད་དུ་བཤད་པས་གྲུབ་བོ་སེམས།
ད་དུང་《བང་མཛོད»དེ་ལས། འོན་ཀྱང་ཕྱི་ནང་གི་ལྟ་བའི་
མཚམས་རགས་ས་ཞིག་ནི། ཕུང་བོ་ལས་ངོ་བོ་ཐ་དད་པའི་བདག་
འདོད་མི་འདོད་འདི་ཨེ་ཡིན་ཞེས་བཤད་པ་ནི་ཅིས་ཀྱང་བདེན་དགོས་
ཏེ། ནང་བ་སངས་རྒྱས་པ་དང་ཕྱི་རོལ་མུ་སྟེགས་པ་གཉིས་ལྟོས་ས་
ལྟོས་འཇོག་གིས་འཇོག་ལ། རང་གཞན་གྱི་གྲུབ་མཐའི་ཁྱད་པར་ལྟ་
བས་འབྱེད་དགོས་པར་གྲུབ་འགྲེལ་ཆེན་མོ་《ཀུན་བཟང་ཞིང་གི་ཉི་
- 419 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
མ》ན་གསལ་བའི་ཕྱིར། དེའི་རྒྱུ་མཚན་གྱིས། གཞན་སྡེ་དང་།
ཕྱི་རོལ་བ་དང་། ཆོས་འདི་བ་མ་ཡིན་པ་དང་། མུ་སྟེགས་རྣམས་
ནི་དོན་གཅིག་ཏུ་འབབ་ཅིང༌། དེའི་ལྡོག་ཟླའི་ཚུལ་དུ་རང་སྡེ་དང༌།
ནང་བ་དང་། ཆོས་འདི་བ་དང༌། སངས་རྒྱས་པ་རྣམས་ནི་དོན་
གཅིག་མིང་གི་རྣམ་གྲངས་སུ་གསལ། མིང་གི་དོན་གཞན་རྣམས་ནི་
གོ་སླ་ལ། མུ་སྟེགས་ཞེས་པའི་དོན་ལ་ཇི་ལྟར་འགྲེལ་ན། གྲུབ་
མཐའ་རིན་ཕྲེང་ལས། ལྟ་བ་ངན་པའི་མུ་ལ་སྟེགས་འཆའ་བའི། །
ཞེས་དང༌། སྟག་ལོས་ཐར་བ་མུ་དང་དེའི་སྟེགས་ཁད་ཉེ་བའི་ལམ་
བྱེད་པས་མུ་སྟེགས་པ་ཞེས་ཟེར་བ་ཡང་བརྟག་སྟེ། ཏིཥྚ་ཀའི་སྒྲ་
འཇུག་ངོགས་སུ་འཇུག་པར་སྒྲ་སྦྱོར་བམ་གཉིས་ལས་བཤད་པའི་ཕྱིར།
ཁྱད་པར་འཕགས་བསྟོད་ཀྱི་འགྲེལ་བར། མུ་སྟེགས་ནི་ཐར་
བ་དང་མཐོ་རིས་ཀྱི་ལམ་སྟེ། དེ་སྟོན་པར་བྱེད་པའི་བསྟན་བཅོས་
ལ་མུ་སྟེགས་ཞེས་བྱས་ལ། དེ་བྱེད་པས་ན་མུ་སྟེགས་བྱེད་དོ་ཞེས་་
དང༌། གཞི་འགྲེལ་དུ་གང་དག་ལ་ཆུ་ཀླུང་དུ་འཇུག་པའི་ཐར་བའི་
ལམ་ཡོད་པ་འདི་དག་ནི་མུ་སྟེགས་ཅན་ནོ་ཞེས་པ་ལྟར་འཇུག་ངོགས་
ཁྲུས་དང་སྟེགས་བུ་བྱས་ཏེ་དེར་ཞུགས་པ་ཐར་བ་སྟེ་བདེ་འགྲོའི་རྒྱུར་
སྨྲ་བ་དེ་བྱེད་པས་མུ་སྟེགས་བྱེད་ཅེས་བྱ་བར་གྲུབ་མཐའ་ཆེན་མོར་
གསུངས་པ་བརྟག་དགོས་པར་བཤད་ནས་རང་ངོར་ཐར་བ་དང་མཐོ་
རིས་ཀྱི་ལམ་མམ་འཇུག་ངོགས་སམ་ཐབས་སུ་འདུ་ཤེས་པའི་ཚུལ་དེ་
སྟོན་པའི་བསྟན་བཅོས་འཛིན་པ་དང༌། སྤེལ་བ་ལ་མུ་སྟེགས་བྱེད་
དུ་བཤད་དེ་དེ་ནི་སྒྲ་བཤད་ཙམ་ཡིན་གྱི་ཁྱབ་པ་མ་ཡིན་ནོ་ཞེས་བོད་ཀྱི་
== 420 ཡ་



ཕྱི་ནང་གི་གྲུབ་མཐའི་དབྱེ་སྟངས་དང་བསམ་བློ།
མཁས་པ་སྔ་མ་རྣམས་ཀྱིས་མིང་དེ་ངན་པར་བྱེད་སྣང་མོད། འོན་
ཀྱང་ཉེ་དུས་ཀྱི་མཁས་དབང་དགེ་འདུན་ཆོས་འཕེལ་ གྱིས་《རྒྱལ་་་
ཁམས་རིག་པས་བསྐོར་བའི་གཏམ་ རྒྱུད་གསེར་གྱི་ཐང་མ»P203
ལས་འདི་ལྟར་སྣང་སྟེ། གཅེར་བུ་བའི་སྟོན་པ་རྒྱལ་བ་དམ་པའི་ལོ་
རྒྱུས་བཤད་ནས་ཏིནྡཀ་སྟེ་མུ་སྟེགས་བྱེད་པ་ཉི་ཤུ་རྩོ་གསུམ་བྱུང་བའི་
རྗེས་མ་རྒྱལ་བ་དམ་པ་ཉིད་ཡིན་པས། དང་པོ་སྟོན་པ་ཙམ་ཁོང་
མིན་པར་སྨྲ། མུ་སྟེགས་བྱ་བ་ཡང་ཐོག་མར་སྡེ་འདི་ཙམ་གྱི་མིང་དུ་
མངོན་ཅིང༌། དེ་ལ་རང་རེས་ལྟ་ངན་གྱི་མཐའ་ལ་སྟེགས་འཆའ་བ་
ཞེས་སྒྲ་བཤད་ངན་པ་བྱས་ཀྱང༌། སྒྲ་སྦྱོར་བམ་གཉིས་སུ་དང་ཁྱད་
པར་འཕགས་བསྟོད་ཀྱི་འགྲེལ་བར་ཐར་བའི་མཚོ་འགྲམ་དུ་བརྟེན་པ་
སོགས་དོན་བཟང་བོ་ཞིག་བྱས་ཤིང་། གཅེར་བུ་རྣམས་ཀྱང་ཁོང་
ཅག་གི་སྟོན་པ་ལ་མུ་སྟེགས་བྱེད་པ་ཆེན་པོ་སོགས་སུ་འབོད་ཅེས་ཐོག་
མར་མུ་སྟེགས་རྒྱལ་བ་དམ་པའི་ལུགས་ཀྱི་སྒེར་མིང་དུ་བཤང ་དེ་རྒྱུ་
མཚན་དང་བཅས་སོ། །
གསུམ་པ།
ཕྱི་ནང་གཉིས་ཀྱི་བསམ་བློའི་ཁྱད་པར། །
ལྟ་ བའི་ སྒོ་ནས་ཕྱི་ནང་གཉིས་ ལ་ ཁྱད་ པར་དེ་ལྟར་ཡོད་ལ།
བསྟན་པའི་སྒོ་ནས་ཀྱང་ཁྱད་པར་ཆེ་སྟེ། ཕྱི་རོལ་པ་འགའ་ཞིག་
འཇིག་རྟེན་གྱི་ལུགས་ལས་འདས་པའི་སྤྱོད་པ་སྟོན་པའི་བསྟན་བཅོས་
བརྩམས་ཏེ། དཔེར་ན་ སྟོན་ པ་ དྲང་སྲོང་འཇིག་ རྟེན་ མིག་ གིས།
– 421 མཁས་



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
རང་གི་སྲིང་མོ་ལ་ལོངས་སུ་སྤྱོད་པར་འདོད་པའི་འདོད་གདུང་གིས་
ངོ་ཚ་ཁྲེལ་འདས་ཀྱི་སྒོ་ནས། མ་ཤིའི་བར་དུ་བདེ་བར་འཚོ། ། ཤི་
ནས་དེ་ཡི་སྤྱོད་ཡུལ་མེད། ། ལུས་ནི་ཐལ་བར་གྱུར་པ་ལ ། །
ཕྱིར་ཡང་འོང་བ་ག་ལ་ཡོད། །ཅེས་སྐྱེ་བ་སྔ་ཕྱི་མེད་པའི་ཆོས་བསྟན་
པ་དང༌། དེ་དག་གི་སྟོན་པ་རྣམས་དེ་འདྲ་ཡིན་ན་དེ་དག་གི་བསྟན་
པ་ཅི་འདྲ་ཡིན་པ་བཤད་མི་དགོས་མོད། ཅུང་ཟད་བཤད་ན་གངས་
ཏི་སེའི་མགུལ་དུ་དགྲ་བཅོམ་པ་ཆེན་པོ་བླ་མས། དྲག་པོ་དུར་ཁྲོད་
གནས་ལ་དགའ། ། མི་ཤ་ཚིལ་བུ་རྐང་དག་ཟ། ། གཏུམ་ཞིང་སྲོག་
ཆགས་གསོད་དགའ་བར། ། ལྷ་ཆེན་ཉིད་ཀྱི་ཆོས་ལས་བཤད། །
གཞུང་ཡང་འཚེ་བས་དྲི་མར་བྱས། །དེ་ལ་ཡིད་རབ་རྟོན་པ་ཡང་། །
རྟག་ཏུ་འཚེ་བ་ལོངས་སྤྱོད་པ། ། འདི་ལ་མཁས་པ་སུ་ཞིག་མགུ། །
ཞེས་པ་ལྟར་མཐོ་རིས་དང་ཐར་བའི་དོན་དུ་ཕྱུགས་དང་ཤ་ཁྲག་གིས་
མཆོད་སྦྱིན་བྱེད་པའི་སེམས་ཅན་ལ་འཚེ་བ་ཆོས་སུ་སྨྲ་བ་ནི་ཕྱི་རོལ་པ་
དག་གི་བསྟན་པ་ཁོ་ནའོ། ། དེ་ཡང་ངེས་དོན་མཁས་པའི་དབང་བོ་
དགེ་འདུན་ཆོས་འཕེལ་གྱིས། གཞན་ཡང་ཡེ་ཤུ་དང་། ཀླ་ཀློའི་
ལུང་དུ་སྙིང་རྗེ་སྦྱིན་པ་ཁྲེལ་ཡོད་པ་སོགས་ཅི་བཤད་པ་ཐམས་ཅད་
ཀྱང་ཁོང་ཅག་གི་ཆོས་སུ་ཞུགས་པའི་སྤུན་དུ་གྲགས་པ་ནང་ཕན་ཚུན་
ཁོ་ན་ལ་བྱེད་དགོས་པར་བསྟན་གྱི། ཆོས་ལུགས་གཞན་གྱིས་བསྡུས་
པའི་སྐྱེ་བོ་རྣམས་ལ་གསོད་རྡུང་མགོ་སྐོར་བྱས་པ་ སོགས་ལ་ཉེས་་་
དམིགས་ཕྲ་མོ་ཡང་ཡོད་པར་གང་དུ་བསྟན་པ་མེད་དོ་ཞེས་གཏམ་
རྒྱུད་《གསེར་གྱི་ཐང་མ》ལས་འབྱུང་སྟེ་གཟིགས་པ་ཡངས་པའི་དྲི་
422
ཡ་ང་བ་མང་



ཕྱི་ནང་གི་གྲུབ་མཐའི་དབྱེ་སྟངས་དང་བསམ་བློ།
མེད་ཀྱི་ལེགས་བཤད་དོ། །
དེ་ལྟ་ན་སངས་རྒྱས་ཀྱི་བསྟན་པ་ནི་དེ་དག་གི་ལྡོག་ཕྱོགས་སུ་
ལངས་ཏེ། གཞན་ལ་འཚེ་བ་ལྟ་ཅི་དེ་ལས་ཀྱང་ད་དུང་རིས་མེད་
སེམས་ཅན་ཐམས་ཅད་སྡུག་བསྔལ་ལས་སྐྱོབ་པ་ཁུར་དུ་བཞེས་པའི་
སྙིང་རྗེ་ཆེན་པོས་ཁྱད་པར་དུ་བྱས་པའི་བསྟན་པ་ཡིན་པས་བསམ་བློ་
གོ་རྟོགས་ཕྱི་རོལ་པ་དག་ལས་བརྒྱ་འགྱུར་གྱིས་ལྷག་སྟེ་དེང་སྐབས་
ཀྱང་འཛམ་གླིང་ཞི་བདེའི་བགྲོད་ལམ་ཉག་གཅིག་ཏུ་བརྩི་བ་ཡང་དེའི་
རྐྱེན་གྱིས་ཡིན་ངེས་པ་དང༌། དེ་མཚུངས་སུ་འདིའི་གཞུང་ལུགས་
རྣམས་ སུ་ ཕྱག་ རྒྱུ་ བཞི་ སྟེ་ རྩ་ དོན་ བཞི་ གཏན་ ལ་ ཕབ་ ཡོད་ པ་ ནི།
རྩོད་སྒྲུབ་རིག་པས་ཀྱང་གཞིག་མི་ནུས་པའི་བདེན་དོན་ཞིག་ཡིན་པ་
ནི་སངས་རྒྱས་ཉིད་ཀྱིས། དགེ་སློང་དག་དང་མཁས་རྣམས་ཀྱིས།
བསྲེག་བཅད་བརྡར་བའི་གསེར་བཞིན་དུ། ། ལེགས་པར་བརྟགས་
ལ་ང་ཡི་བཀའ། །བླང་བར་བྱ་ཡི་གུས་ཕྱིར་མིན། ། ཞེས་ངའི་རྗེས་
འབྲང་གི་སློབ་མ་རྣམས་ཀྱིས་ངས་བསྟན་པའི་ཆོས་ལ་བརྟག་ཅིང་
དཔྱད་དེ་བདེན་པར་མཐོང་བ་ན་ལག་ཏུ་ལོངས་ཤིག ཁྱེད་ཅག་
གིས་ང་སྟོན་པ་ཡིན་པའི་རྒྱུ་མཚན་གྱིས་རློམས་ཏེ་མ་བརྟགས་མ་་་་
དཔྱད་པར་ཉམས་སུ་བླང་བར་བྱ་བ་མ་ཡིན་ཞེས་པ་ལྟར་གཙོ་བོ་ཞིབ་
འཇུག་ནན་ཏན་བྱས་ཏེ་བདེན་པ་བདེན་ཐོག་ཏུ་ངེས་རྒྱུ་ནི་གཙོ་བོར་
བྱེད་པས་ན་ད་ལྟའི་རིགས་གསར་ཚན་རིག་གི་ལྟ་ཚུལ་དང་མཐུན་
ཡོད་པར་སེམས་ཏེ། ཚན་རིག་གི་རྩ་བའི་སྙེགས་སའང་གནས་་་
ལུགས་དང་མཐུན་པའི་དངོས་ཡོད་དེ་ཡིན་པའི་ཕྱིར།
- 423 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
ཕྱི་རོལ་བ་དག་འཇིག་རྟེན་ཐམས་ཅད་ཚངས་པས་སྤྲུལ་བར་
འདོད་པ་དང༌། དབང་ཕྱུག་ཆེན་པོའི་བློའི་གཡོ་བ་ལས་བྱུང་བར་
འདོད་པ་དང་། འདུས་བྱས་ ཐམས་ ཅད་ རྟག་ པར་འདོད་ པ་ ནི།
དངོས་གཙོ་རྩོད་སྒྲུབ་རིག་པས་བརྟག་མི་བཟོད་པ་དང་ཚན་རིག་ལྟ་
ཚུལ་ལའང་མི་མཐུན་ནོ། ། ཨེན་ཀེ་སིས། གདོད་མའི་མིས་བལྟས་
ན་རང་བྱུང་ཁམས་ཀྱི་སྟོབས་ཤུགས་ཚང་མ་ངོ་མཚར་ཆེ་ལ་འཇིག་
རྟེན་གྱི་ཆོས་ཐམས་ཅད་ལས་འགོངས་པའི་སྟོབས་ཁྱད་པར་ཅན་ཞིག་
རེད་ཅེས་གསུངས་པའང་ཕྱི་རོལ་པ་དེ་དག་གི་ལུགས་འཛིན་པ་དག་
དང་ བོད་ དུ་ ཡང་ དེ་ དག་ གི་ ལྟ་ བ་ འཁྱར་ བའི་ ཤུགས་རྐྱེན་ གྱིས།
མིའི་ཚེ་སྲོག་དང་། སྐྱེ་རྒ་ན་འཆི། རང་བྱུང་ཁོར་ཡུག་གི་འཇིགས་
སྣང་སྟེ། ཐན་སྐྱོན། སེར་སྐྱོན། ས་ཡོམ། ཐོག་མདའ་སོགས་
ལ་ངོས་འཛིན་ཚན་རིག་དང་མཐུན་པ་བྱེད་མ་ཐུབ་པར་དོན་དངོས་
དང་མི་མཐུན་པའི་ངོས་འཛིན་ནམ་རྨོངས་དད་བྱེད་པ་ལ་ཟེར་བ་
རེད། །
ཕྱི་རོལ་པས་འདུས་བྱས་ ཐམས་ ཅད་ རྟག་པར་འདོད་པ་ནི།
ཚན་རིག་མཁས་པ་ཨེ་དབྱིན་སི་ཐན་གྱིས། དངོས་པོ་མི་འཇིག་པའི་
སྤྱི་འགྲོས་ཡིན་པར་བལྟས་ཙམ་ནས་མཐུན་པ་སྙམ་ཡང་གཏན་ནས་མི་
མཐུན་ཏེ། ཨེ་དབྱིན་སི་ཐན་གྱིས་དངོས་པོ་འཇིག་པར་བཤད་པ་ནི་
སྐད་ཅིག་གི་ཆ་མ་ཕྱེ་བར་རགས་པར་མི་འཇིག་པར་བཤད་པ་ སྟེ།
དེས་ཀྱང་དངོས་ པོ་ལ་སྐྱེ་འཇིག་ཡོད་ པར་ ཁས་ལེན་ པའི་ ཕྱིར་ཏེ།
དེའི་མི་འཁྲུལ་བའི་མངོན་སུམ་ཁས་ལེན་པའི་ཕྱིར། ཨེ་དབྱིན་ཟི་
ཁ 424 -



ཕྱི་ནང་གི་གྲུབ་མཐའི་དབྱེ་སྟངས་དང་བསམ་བློ།
ཐན་གྱིས། སངས་རྒྱས་ཆོས་ལུགས་པས་འདོད་པའི་འཁྲུལ་མེད་ཀྱི་
བློ་མངོན་སུམ་དང་། ངེས་ཤེས་སྐྱེད་པའི་རྣམ་འབྱེད་ཀྱི་ཤེས་རབ་
དེ་ཡང་དག་པའི་ཚན་རིག་མཐའ་དག་སྐྱེད་བྱེད་ཀྱི་རྩ་བའི་ནུས་
ཤུགས་རེད་ཅེས་བཤད་པའི་ཕྱིར། ཨེན་ཀེ་སིའི་གཞུང་ལུགས་་་་
ནའང་། རང་བྱུང་གི་དངོས་པོ་ཐམས་ཅད་འགྱུར་གྱིན་འདུག་ཅེས་
དང། ཚན་རིག་སྨྲ་བ་ཧེ་ཀོར་གྱིས། མི་གཡོ་མི་འགྱུར་བའི་དངོས་
པོ་གཅིག་ཀྱང་མེད་ལ། ཚང་མ་གཡོ་འགུལ་འཕོ་འགྱུར་སྐྱེ་འཇིག་
བྱེད་པའི་ཚུལ་དུ་སྣང་ཞེས་བཤད་པ་རྣམས་ནི་ནང་བའི་ཕྱག་རྒྱ་དང་
པོ་དང་མ་བགྲོས་རང་མཐུན་དུ་སོང་ཡོད་པས། དེང་གི་འཕྲུལ་སྤྱད་
སོགས་ཅི་ཡང་མེད་པའི་ལོ་ངོ་ཉིས་སྟོང་ལྷག་གི་སྔ་རོལ་ནས་སངས་
རྒྱས་ཀྱིས་ཐག་བཅད་པ་ནི་ཚན་རིག་པ་རྣམས་ཀྱིས་ངོ་མཚར་བའི་
གནས་སུ་མཐོང་ཡོད་དོ། །
དེས་མི་ཚད་ཕྱི་རྒྱལ་ གྱི་མཁས་པ་གྲུབ་མཐའ་མང་པོར་ཞིབ་
འཇུག་བྱས་པ་ཏྲི་ལོ་ཀ་ཛྙཱ་ན་བྱ་བས་ནང་ཆོས་ལ་སྦྱངས་ཏེ། མཐར་
ཆོས་འདི་ལ་ས་ཡན་སི་(SGIENGE) ཡི་ཆོས་ཏེ་རིགས་པའི་ཆོས་
དང༌། ཆོས་ལུགས་གཞན་ལ་དད་པའི་ཆོས་ཞེས་ཟེར་བའང་གཟུར་
གནས་ཀྱི་སྨྲ་བའོ། ། དེ་ལྟར་ན་རང་རེའི་སྟོན་པའི་ཆོས་ལུགས་འདི་
ལ་གཞིའི་གནས་ལུགས། ལམ་གྱི་བགྲོད་ཚུལ། འབྲས་བུའི་ཡོན་
ཏན་སོགས་ལ་བཤད་པའི་ཆ་གང་ནས་ས་ཡན་སིའི་རིགས་པ་ལ་ངོ་
གནོང་དགོས་པ་ཞིག་ནི་ངེས་པར་མེད། དེར་མ་ཟད་གནད་གང་
ཡིན་ལ་ས་ཡན་སིའི་རིགས་པ་རྩིག་རྨང་དུ་བྱེད་ནུས་པ་ཡོད་ཅེས་དྲན་
- 425 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
དབང་ཆེན་པོ་སཾགྷ་མཆོག་གིས་གསུངས་པ་ཇི་བཞིན་ནོ། །
ཕྱག་རྒྱུ་གཉིས་པ་སོགས་ཀྱང་ཧ་ཅང་སྤྲོས་ན་ཡི་གེ་མངས་སུ་
དོགས་ནས་མཛུབ་མོ་རི་སྟོན་ཙམ་རེ་བྱ་སྟེ། ཟག་བཅས་ཐམས་ཅད་
ཅད་སྡུག་བསྔལ་བ་ཟེར་བ་ནི། ཟག་བཅས་ཞེས་པ་བྱེ་མདོ་གཉིས་
ཀྱིས། དམིགས་པ་དང་མཚུངས་ལྡན་གང་རུང་གི་སྒོ་ནས་ཟག་པ་སྟེ་
ཉོན་མོངས་རྒྱས་སུ་རུང་མི་རུང་གིས་ཟག་བཅས་དང་ཟག་མེད་འཇོག་
ལ། དེའི་དམིགས་པ་ནི་ལམ་བདེན་མ་ཡིན་པའི་འདུས་བྱས་ཐམས་
ཅད་ལ་དམིགས་ནས་ཉོན་མོངས་སྐྱེ་ཞིང་། མཚུངས་ལྡན་ཞེས་པ་ནི།
ཟག་བཅས་ཀྱི་སེམས་སེམས་བྱུང་ཐམས་ཅད་ལ་བྱའོ། ། སེམས་ཙམ་
པ་རྣམས་ཀྱིས། ཟག་པའི་སྒོ་དྲུག་དང་འབྲེལ་མ་འབྲེལ་གྱིས་འཇོག་
སྟེ། ཟག་པའི་སྒོ་དྲུག་ནི། ཟག་པའི་ངོ་བོ། ཟག་པ་དང་འབྲེལ་
བ། ཟག་ པ་ དང་ རྗེས་ སུ་ མཐུན་ པ། ཟག་ པས་ བཅིངས་ པ།
ཟག་པའི་རྗེས་སུ་འབྲེལ་བ། ཟག་པའི་རྒྱུ་ལས་བྱུང་བ་དང་དྲུག་གོ
དང་པོ་རྩ་ཉོན་ལྟ་བུ། གཉིས་པ་ཉོན་མོངས་དང་མཚུངས་ལྡན་གྱི་
སེམས་ལྟ་བུ། གསུམ་པ་བསོད་ནམས་ཀྱི་ལས་ལྟ་བུ། བཞི་བ་
གནས་ངན་ལེན་གྱི་ལུས་ལྟ་བུ། ལྔ་བ་ལམ་བདེན་མ་ཡིན་པའི་་༌་
འདུས་བྱས་ལྟ་བུ། དྲུག་པ་ཉེར་ལེན་གྱི་ཕུང་བོ་ལྟ་བུའོ། ། འདིས་
ཀྱང་བྱེ་མདོ་ལྟར་ཟག་པ་ཉོན་མོངས་ལ་འདོད་དོ། ། །
རྣམ་རྫུན་པ་དང་དབུ་མ་རང་རྒྱུད་པ་རྣམས་ཀྱིས། རྟོག་པའི་
ཟག་པ་དང་བཅས་མ་བཅས་ཀྱིས་ཟག་བཅས་ཟག་མེད་འཇོག་མོད།
རྟོག་པའི་ཟག་པ་དང་བཅས་ན། ཟག་བཅས་མཚན་ཉིད་པ་ཡིན་
= 426 -



ཕྱི་ནང་གི་གྲུབ་མཐའི་དབྱེ་སྟངས་དང་བསམ་བློ།
པས་མ་ཁྱབ་སྟེ། དེ་འདྲའི་མོས་བསྔོ་རྗེས་སུ་ཡི་རང་སྒོམ་ལམ་ལྟ་
བུའི་ལམ་བདེན་དུ་མ་ཡོད་དོ། ། དབུ་མ་ཐལ་འགྱུར་བས་འདི་ལྟར་
བཞེད་དེ། བདེན་འཛིན་གྱི་མ་རིག་པ་དང༌། དེའི་བག་ཆགས་
གང་རུང་གིས་བསླད་པ་ནི་ཟག་བཅས་དང་དེས་མ་བསླད་པ་ཟག་
མེད་དུ་འཇོག་པའི་ཕྱིར། ཐལ་འགྱུར་པའི་ལུགས་ལྟར་ན་གྲུབ་་་
མཐའ་འོག་མ་དག་གིས་འདོད་པའི་ཟག་མེད་མང་པོ་ཞིག་ཟག་བཅས་
སུ་སོང་ཡོད་པས་རྩིང་ཞིབ་ཤིན་ཏུ་ཆེ་བ་སོགས་དཔྱད་དུ་ཡོད་ཀྱང་མ་
སྤྲོས་སོ། ། སྡུག་བསྔལ་བ་ཞེས་པ་ཡང་ཕྲ་རགས་འདོད་ཚུལ་མང་
ཡང་ཧྲིལ་གྱིས་དྲིལ་ན་མ་དག་པའི་སྣོད་བཅུད་ཐམས་ཅད་དོ། །
ཐམས་ཅད་སྡུག་བསྔལ་གསུམ་གང་རུང་གི་སྐྱེད་བྱེད་དུ་འགྱུར་བའི་
ཕྱིར། །
ཕྱག་རྒྱ་གསུམ་པ་ཆོས་ཐམས་ཅད་བདག་མེད་པ་ཞེས་པའི་ཆོས་
ནི་ཡོད་པ་ཐམས་ཅད་དང་གཟུགས་ནས་རྣམ་མཁྱེན་གྱི་བར་གྱི་ཆོས་
ཐམས་ཅད་དེ། དེ་དག་བདག་མེད་པ་ཡིན་ཚུལ་ལ་རྒྱ་ཆེར་བཤད་
དུ་ཡོད་ཀྱང་། བསྡུ་ན་སྐྱེ་འཇིག་མེད་པའི་ཆ་ནས་རྟག་པ། ཆ་
ཤས་ལ་མ་བལྟོས་པའི་ཆ་ནས་གཅིག་བུ། རྒྱུ་རྐྱེན་ལ་མ་བལྟོས་པའི་
ཆ་ནས་རང་དབང་བ་སྟེ་དེ་དག་གིས་སྟོང་བས་བདག་མེད་པའོ། །
ཕྱག་རྒྱ་བཞི་བ་མྱ་ངན་ལས་འདས་པ་ཞི་བ་ཞེས་པའི་མྱང་་་་
འདས་ལའང་འདོད་ཚུལ་མང་སྟེ། བྱེ་མདོ་གཉིས་ཀྱིས་མྱང་འདས་
ཀྱི་ངོ་བོ་སོ་སོ་བརྟགས་འགོག་ཏུ་འདོད་ཅིང་། དེ་ཡང་ཤེས་རབ་
ཀྱིས་ སྤང༌ བྱ་ སྤངས་ པའི་ བྲལ་ ཆ་ ལ་ འདོད། སེམས་ ཙམ་ པས།
= 427 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
མྱང་འདས་ཀྱི་ངོ་བོ་ཆོས་དབྱིངས་སུ་འདོད་དེ་དེ་ནི་སྟོང་ཉིད་ལ་་་
གོའོ། ། རང་རྒྱུད་པས། ཉོན་སྒྲིབ་སྤངས་པའི་འགོག་བདེན་ལ་་
བཞེད། ཐལ་འགྱུར་བས། དེའི་ངོ་བོ་ཆོས་དབྱིངས་སུ་འདོད་དེ་
དབུ་སེམས་གཉིས་ཕལ་ཆེར་མཐུན་པར་སེམས་ལ། མྱང་འདས་དེ་
ལ་ལྷག་བཅས་ལྷག་མེད་སོགས་སྤྲོ་བར་བྱ་བ་མང་ཡང་མ་སྤྲོས། ཞི་
བ་ནི་ཐར་བའམ་གྲོལ་བ་ཡིན་པས་མྱ་ངན་ལས་འདས་པ་ཐོབ་ན་ཐར་
པ་ཐོབ་པར་ཡང་ཁས་ལེན་ནོ་བྱ་བ་ཨེ་ཡིན་བསམ་སྟེ་འོལ་ཚོད་དུ་བྲིས་
པའོ། །
བཞི་བ།
མཇུག་གི་སྡོམ་ཚིག
བདག་ནི་སངས་རྒྱས་ཕྱོགས་མི་འཛིན། །སེར་སྐྱ་སོགས་ལ་མི་
སྡང་ཡང་། ། གང་ཞིག་རིགས་པར་ལྡན་པའི་ཚིག ། དེ་ཉིད་སྟོན་
པར་ཡོངས་སུ་འཛིན། །ཅེས་པ་ལྟར་དེང་དུས་དཔྱོད་ལྡན་ཕལ་ཆེར་
གྱི་མནོ་སེམས་གཏོང་ས་ནི་མིའི་རིགས་ཀྱི་འཕེལ་རྒྱས་དང་ཞི་བདེ་
འབའ་ཞིག་ཡིན་ལ་མིག་སྔའི་གནས་ཚུལ་གྱི་གོམ་འགྲོས་ལ་གཞིགས་ཚེ་
ད་དུང་འཇིགས་སྣང་གི་ཁོར་ཡུག་ལས་ཡེ་ནས་ཐར་མེད་པས་སྲོལ་
རྒྱུན་ བསམ་བློ་ ཡང་ དག་ པ་ སྟེ་ གཞན་ ཕན་ སྙིང་ རྗེ་དང་བྱམས་ པ།
ལྷག་བསམ་སེམས་བསྐྱེད་སོགས་སྙིང་བོར་ལྕི་བའི་ཤེས་རིག་འདི་དང་
འདི་འདྲ་དག་ནི་མིའི་རིགས་ཀྱི་སེམས་ཁམས་ཇེ་འཇམ་ཇེ་བཟང་དུ་
གཏོང་བའི་ཐབས་ལམ་ཉག་གཅིག་དང༌། ཚན་རིག་དང་སྦྲེལ་ཏེ་
- 428 -



ཕྱི་ནང་གི་གྲུབ་མཐའི་དབྱེ་སྟངས་དང་བསམ་བློ།
བརྟག་ཅིང་དཔྱད་ནའང་འགལ་འདུས་དབེན་པས་འཛམ་གླིང་ཤེས་
རིག་གླིང་གི་མིའི་རིགས་ལ་བསླུ་བ་མེད་པའི་ཕན་བདེ་བསུ་བྱེད་ཅིག་
ཡིན་སྙམ་མོ། ། དོན་གྱི་དབང་འདིར་གཟིགས་ནས་མཁས་མཆོག་
དགེ་འདུན་ཆོས་འཕེལ་གྱིས།
བདུད་ཀྱི་མཚོན་ཆ་རྩུབ་མོ་དག་ལ་འཇམ་མཉེན་མེ་ཏོག་ལན་
དུ་སྦྱིན། ། ལྷས་བྱིན་ཁྲོས་པའི་སྒྱོགས་རྡོ་འཕངས་ཚེ་མི་སྨྲའི་བརྟུལ་
ཞུགས་དང་དུ་བླངས། ། རང་གི་དགྲ་ལ་སྡང་མིག་ཙམ་ཡང་བལྟ་
བར་མི་ནུས་ཤཱཀྱའི་སྲས། །འཇིགས་རུང་འཁོར་བའི་དགྲ་ཆེན་སྐྱོབ་
པའི་གྲོགས་སུ་ཤེས་ལྡན་སུ་ཡིས་བཀུར། །
ཞེས་པ་ནི་ནང་བའི་ཐུན་མོང་མ་ཡིན་པའི་ཁྱད་ཆོས་ལྷང་ངེར་
བཏོན་པའི་སྨྲ་བའི་སེང་གེའི་ངར་སྐད་དེ་བློ་ཡུལ་ལ་ཤོང་མི་ཐུབ་པའི་
བསམ་བློ་རླབས་ཆེན་དུ་ངོ་ཤེས་པར་བྱས་ནས་དེའི་ཕྱོགས་ལ་རེ་ཞིག་
དགོངས་དཔྱད་ངེད་ཅག་རྣམས་ཀྱིས་བྱ་བར་རིགས་སོ། །
སྨྲས་པ། །
གཞན་སྒྲོས་འགལ་གྱིས་དོགས་པའི་ཞུམ་པ་སྤངས། །
སྒྲོ་སྐུར་མཚོན་རྩེར་འཛེམ་པའི་སྐྲག་སྣང་བྲལ། །
རྙེད་བཀུར་ནོར་ལ་འཇབ་པའི་ཚུལ་འཆོས་མེད།། །།
ཕན་དང་བདེན་པ་བཙལ་བའི་རང་གཤིས་འཛིན། །
• 《བོད་ལྗོངས་སློབ་ཆེན»རིག་གཞུང་དེབ་ཏུ་འཁོད
-- 429



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
༄༅། ། སྙན་སྐུལ་ངག་གི་དྲིལ་ཆུང་།
—《ཞྭ་དམར་ལམ་རིམ》གྱི་པར་སྐྲུན་གསལ་བྱེད།
གངས་དཀར་ཏི་སེ་དབུ་འཕང་མ་སྨད་གཙུག་ལག་དབང་བོ་ཚར་དུ་དངར། །
ཇོ་བོ་ཡིད་བཞིན་སྤྱན་ཆབ་མ་འཕོ་ལྷག་བསམ་རླབས་ཕྲེང་མཁའ་ལ་འཕྱུར། །
རྨ་འབྲི་སྒེག་མོ་མྱ་ངན་མ་མཛད་འབྲུ་མར་ནོར་གྱིས་བང་བ་འགེང་། །
ཉི་ཟླ་འོད་ཀྱི་འཛུམ་པ་མ་ཟུམ་སོ་དཀར་མེ་ཏོག་དལ་གྱིས་དགོད། །
དེ་ཡང་དམ་ཆོས་ཞེས་པ་ནི་ཇི་སྐད་དུ། སྡིག་པ་ཅི་ཡང་མི་བྱ་
ཞིང༌། ། དགེ་བ་ཕུན་སུམ་ཚོགས་པར་སྤྱད། ། རང་གི་སེམས་ནི་
ཡོངས་སུ་འདུལ། ། འདི་ནི་སངས་རྒྱས་བསྟན་པ་ཡིན། ། ཞེས་
བཀའ་སྩལ་པ་ལྟར་བསྟན་པ་དང་དམ་པའི་ཆོས་རྣམ་གྲངས་ཡིན་པས་
སྡིག་སྤོང་དགེ་སྒྲུབ་དང༌། རང་སེམས་ཀྱི་ཚུལ་མིན་ཡིད་བྱེད་ལ་
འབུར་འཇོམས་དང༌དྲན་ཤེས་ནར་ མར་བསྟེན་ པའི་ ལམ་ ཞིག་ སྟེ།
དེ་ཡང་འཇིག་རྟེན་འདིའི་རིས་སུ་མ་ཆད་པའི་སྐྱེ་བོ་ཀུན་ལ་འཕྲལ་
ཡུན་གྱི་བདེ་སྐྱིད་དང་ཞི་བའི་སླད་དུ་ཐུབ་པ་ཆེན་པོ་རང་ཉིད་ཀྱིས་
ལམ་ཡང་དག་པ་གང་ཞིག་སྐུ་ཉམས་སུ་བསྟར་ཏེ་སྡུག་བསྔལ་ཀུན་
ལས་ གྲོལ་ ཞིང་། བདེ་ ཆེན་ ཆོས་ སྐུའི་ གོ་ འཕང་ བརྙེས་ པ་ ན།
ཐུགས་བརྩེ་བ་ཆེན་པོས་གཡོས་ཏེ། གདུལ་བྱའི་ཁམས་དང་མོས་པ་
- 430 -



སྙན་སྐུལ་ངག་གི་དྲིལ་ཆུང་།
-
----
བཞིན་ཐབས་ཚུལ་སྣ་ཚོགས་དང༌། རིགས་བརྒྱ་ཕྲག་གིས་རང་ཉིད་
བགྲོད་མྱོང་གི་ལམ་བཟང་དེ་ཉིད་བསྟན་པ་ནི་རང་ཅག་ཐར་འདོད་
རྣམས་ ཀྱི་ ལམ་ ཡིག་ ལྟ་ བུ་ རེད། ཡིན་ནའང༌ དུས་ དང་ རིག་ པ།
བསོད་ནམས་སོགས་རིམ་གྱིས་བྲི་སྟེ། ཆ་མི་ཚང་བ་དང་གོ་དཀའ་
བའི་རྐྱེན་དབང་གིས་རྗེས་འབྲང་མཁས་པ་རྣམས་ཀྱིས་དགོངས་་་་་
འགྲེལ་གྱི་བསྟན་བཅོས་བརྩམས་དགོས་བྱུང་བ་རེད། དེ་ཡང་རྒྱ་
གར་དུ་རྒྱུན་དྲུག་མཆོག་གཉིས་གཙོ་བྱས་པའི་པཎ་གྲུབ་དང་། བོད་
དུ་རྭ་ལོ་ཙཱ་པ། རྗེ་མི་ལ། རྗེ་ཐམས་ཅད་མཁྱེན་པ་སོགས་མཁས་
གྲུབ་རྣམས་ཀྱིས་ལམ་བཟང་དམ་པ་འདི་ཉིད་ཉམས་སུ་བཞེས་པའི་
འབྲས་རྟགས་སུ་ལྡེ་མིག་ལྟ་བུའི་ལེགས་བཤད་དང་མཛད་རྗེས་རི་མོ་
བཞག་ ཡོད་ པ་ རྣམས་ རང་ ཉམས་མྱོང་ མེད་ པའི་ ཁ་ བཤད་ དང་།
དོན་དངོས་ཡོད་བྲལ་བའི་སྒྲུང་གཏམ་འདྲ་མིན་པ་ཤེས་པར་བྱ།
དེས་ན་ཆོས་མདོ་སྔགས་ཐམས་ཅད་དངོས་དང་བརྒྱུད་པའི་སྒོ་
ནས་གནས་ལུགས་དང་བདེན་པའི་ཕྱིར་དུ་འཇུག་ཅིང༌། དེ་ཡང་མི་
འདོད་སྡུག་བསྔལ་གྱི་མྱ་ངན་ལས་འདས་པའི་སླད་ཁོ་ན་ཡིན་པས་ན།
ཞི་བར་མི་འགྱུར་བའི་གནས་ཤིག་ཚིག་གཅིག་ཀྱང་མེད་པ་ངོ་འཕྲོད་
དགོས། དེ་ལྟར་ངོ་མ་འཕྲོད་པར་དེང་སང་རེ་གཉིས་ཀྱིས་དག་དང༌
མ་དག་པའི་ཆོས་ཀྱི་ཚིག་ཉི་ཚེ་བ་འགར་བསམ་སྟེ། ཆོས་དང་་་་
འཇིག་རྟེན་ཚ་ གྲང་ལྟར་འགལ་བ་དང་། ཆོས་དང་རང་སེམས་་་
གཉིས་ ཤར་ནུབ་བཞིན་རིང་བར་སོང་བ་ལ་བརྟེན། རྨོངས་དད་
དང་རྗེས་ལུས། ཚན་རིག་(རིག་གསར)དང་ཆོས་ལུགས་རྣམ་པར་
– 431
-



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
འགལ་བའི་ལྟ་ཚུལ་ གྱི་ན་པ་བྱུང་དང་འབྱུང་བཞིན་པ་རེད། དེ་
དག་ ཀྱང་ཆོས་འདི་ལ་བློ་ ཁ་ མཐོ་དམན་གྱིས་དང༌། ཐོར་བུ་་་་་་
འཁྲུགས་པ་སོགས་ཀྱི་རྐྱེན་དང༌། ཡང་སྐྱེ་བོ་སེམས་ཅན་འགའ་ཞིག་
གིས་ཆོས་ལྟར་བཅོས་པའི་བསྟན་བཅོས་བསྲེ་ལྷད་ཅན་རྣམས་བློས་
རྣམ་དབྱེ་མ་ཕྱེད་པ་ལས་བྱུང་བ་ཤ་སྟག་ཏུ་འཁུམས།
དོན་གྱི་དབང་འདི་དག་ལ་གཟིགས་ནས་གངས་ཅན་བོད་ཀྱི་
མཁས་དབང་དགེ་འདུན་ཆོས་འཕེལ་གྱིས། ངེད་ཀྱི་སྟོན་པའི་ཆོས་
འདི་ས་ཡན་སིའི་རིགས་པ་དང་ལག་སྦྲེལ་ནས་རྒྱུག་ཅིང་། མཐར་
ཅིག་ཤོས་ངལ་བ་ན་ད་དུང་ཡང་ཕ་རོལ་ཏུ་མཆོང་འགྲོ་ནུས་པ་ཡིན་ལ།
ཆོས་ལུགས་གཞན་ནི་ས་ཡན་སི་དང་ལག་སྦྲེལ་པ་ན་དེ་ཉིད་དུ་འགྱེལ་
པའམ། ཡང་ན་གོམ་གསུམ་བོར་ནས་འགྱེལ་བ་ ཤ་ སྟག་ཏུ་འདུག
ཅེས་གསུངས་ཡོད་པ་ནི་ཆོས་དང་ཚན་རིག དུས་རབས་གསར་བ་
དང་རྙིང་བའི་ཕྱོགས་སུ་མ་ལྷུང་བའི་འཕྲོག་བྱེད་དབང་བོའི་ངར་སྐད་
དོ། །
ལར་ཆོས་ཞེས་པའི་སྙིང་བོ་ཧྲིལ་གྱིས་དྲིལ་ན། གནས་ལུགས་
དང་སྙིང་རྗེ་གཉིས་སུ་འདུ་ལ། དེ་ཡང་ཕ་རོལ་རྒྱང་གྲགས་དུ་མས་
ཆོད་པ་ཞིག་མིན་པར་ནང་སེམས་ཀྱི་རྨོངས་པ་དང་སྡིག་པ་ལ་རྒྱུ་རུ་
ལུགས་སུ་དཔུང་འཇུག་བྱེད་དགོས་པའི་ཚུལ་ལུགས་འབའ་ཞིག་ཡིན།
དེའི་ཕྱིར་ཆོས་པ་ཞེས་པ་ཡང་། དབུ་ལ་ལྕང་ལོ་མཛེས་པ། ལག་
ཏུ་ཕྲེང་བ་ཐོགས་པ། ལུས་ལ་ངུར་སྨིག་གྱོན་པ། ངག་ན་གཞུང་
ཆེན་ཀློག་པ་ཙམ་གྱིས་ད་ལྟའི་དུས་འདིར་ལྷག་ཏུ་འཇོག་མི་ཐུབ་པ་
- 432 –



སྙན་སྐུལ་ངག་གི་དྲིལ་ཆུང་།
མངོན་གསལ་རེད། འོ་ན་གང་འདྲ་ཞིག་དགོས་ཤེ་ན། སྡིག་པ་
སོགས་སྲོག་ཆགས་གྲོག་སྦུར་ཡན་ཆད་ཀྱི་སེམས་ཅན་ལ་གནོད་འཚེ་
སྤོང་བའི་ཚུལ་ ཁྲིམས་ཀྱི་བསླབ་པ། རྣམ་དཀར་དགེ་ཕྱོགས་ལ་་་
གོམས་པ་ལྷུར་ལེན་པའི་ཏིང་ངེ་འཛིན་གྱི་བསླབ་པ། རང་སེམས་ཀྱི་
བདག་འཛིན་འགོང་བོ་འདུལ་བའི་གནས་ལུགས་རྟོགས་ པའི་ ཤེས་
རབ་ཀྱི་བསླབ་པ་རྣམས་ཅི་རིགས་རང་རྒྱུད་ལ་ཟོལ་བཅོས་དང་ཆོས་
བརྒྱད་ཀྱི་དྲི་མས་མ་སྦགས་པར་ཚགས་བྱས་དང་བྱེད་པར་བརྩོན་པ་
ལ་གོ་དགོས་པ་ཤེས། གཞན་དུ་ན་གནས་ལུགས་ཕྲ་རགས་ཀུན་ལ་
བློ་མིག་ལྡོངས་ཏེ་རྒྱུ་འབྲས་ཅི་ཡང་མི་བརྩི་ཞིང་གནོད་འཚེ་སྡིག་སྤྱོད་
ཀྱིས་སྒོ་གསུམ་གང་ན་ནམ་ཞིག་རང་གཞན་ཐམས་ ཅད་ཆོས་ཀྱིས་
ཕོངས་པར་གྱུར་པ་ལྡོག་ཏུ་མེད་པའི་ཆོས་ཉིད་དོ། །
དེ་ལྟའི་དགོས་པའི་ཀུན་སློང་ཡིད་ལ་བཞག་ སྟེ་ སྐྱེ་བོ་ཕོ་མོ་་་
མཆོག་དམན་སུས་ཀྱང་ཉམས་སུ་བླང་ཆོག་པ། གང་ཟག་གཅིག་
སྡུག་བསྔལ་དང་འཇིགས་པ་ཐམས་ཅད་ལས་ཐར་བར་བྱེད་པའི་ལམ་
ཆ་ཚང་བར་སྟོན་པ། དངོས་ཡོད་ཉམས་མྱོང་གིས་བརྩམས་པས་
དབང་རྣོན་རིགས་པའི་རྗེས་འབྲང་དག་ལ་ལེགས་བཤད་དབང་གི་
རྒྱལ་བོར་གྱུར་པ། གཞུང་ཆེན་བཀའ་པོད་ལྔ་དང་རྒྱུད་སྡེ་བཞིའི་
སྙིང་བོ་བཅུད་དུ་བསྡུས་པ་བྱང་ཆུབ་ལམ་རིམ་གྱི་ཁྲིད་ཡིག་ཆེན་མོར་
གྲགས་པ་སྟེ། སྙིགས་དུས་ཀྱི་ཨ་ཏི་ཤ་ཞྭ་དམར་པཎྜི་ཏ་དགེ་འདུན་
བསྟན་འཛིན་རྒྱ་མཚོས་མཛད་པའི་བྱང་ཆུབ་བདེ་ལམ་གྱི་ཁྲིད་ཡིག་
དགེ་ལེགས་འོད་སྣང་འགྱེད་པའི་ཉིན་བྱེད་ཅེས་བྱ་བ་དང༌། བཤད་
ལས་འདས་པ་ 433
-



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
སྒྲུབ་བསྟན་པའི་དཔུང་གཉེན་དུ་བཞེངས་པ་ཡོངས་འཛིན་རིན་པོ་ཆེ་
ཡེ་ཤེས་རྒྱལ་མཚན་གྱིས་མཛད་པའི་བླ་མཆོད་ཁྲིད་ཡིག་ཆེན་མོ་གསང་
བའི་གནད་རྣམ་པར་ཕྱེ་བ་སྙན་བརྒྱུད་མན་ངག་གི་གཏེར་མཛོད་ཅེས་
བྱ་བ་དང་། མདོ་སྔགས་ཡོངས་རྫོགས་ནང་བྱན་དུ་ཆུབ་སྟེ་མཁས་
པ་དང་གྲུབ་པའི་སར་གཤེགས་པའི་རིག་འཛིན་ཆེན་མོ་རྭ་རྒྱའི་གཡུ་
ཇོག་སྤྲུལ་པའི་སྐུ་རིན་ཆེན་རྡོ་རྗེས་བརྩམས་པའི་སྐྱབས་ཁྲིད་ཆེན་མོར་
གྲགས་ པ་ སྟེ་ སྐྱབས་ ཁྲིད་ སྔ་ མ་ ཀུན་ ལས་ རྒྱས་ ཤིང་ ཁ་ གསལ་ བ།
མཐའ་གཅོད་དང་ཞིབ་ཆ་ལྡན་པ། སྐྱབས་འགྲོའི་ཁྲིད་ཡིག་ཐར་
བའི་ གྲོང་ཁྱེར་དུ་འཇུག་པའི་གཞུང་ལམ་དད་པའི་སྒོ་འབྱེད་བྱིན་
རླབས་ཀྱི་གཏེར་མཛོད་ཅེས་བྱ་བ་རྣམས་འདི་གའི་དཔེ་སྐྲུན་ཁང་གིས་
པར་དུ་བསྐྲུན་པ་ལ་རིག་གནས་ཀྱི་རིན་ཐང་དང་མི་ཚེའི་རིན་ཐང་
ཤེས་འདོད་པ་རྣམས་དང་ལྷག་དོན་མི་རིགས་དང་ཞི་བདེ་ལ་ཐུགས་
་ཁུར་བཞེས་པའི་ཞིབ་འཇུག་མཁས་པ་དང་། སྐལ་བཟང་ཀློག་པ་
པོའི་ཡིད་ཀྱི་དགའ་སྟོན་དུ་འགྱུར་བ་ཅི་གནང་།
༡༩༩༨ ༨. ༡༥ ཉིན།
434 -



གསང་བ་སྔགས་ཀྱི་ས་ལམ་བགྲོད་ཚུལ།
༄༅། །འདུས་པ་འཕགས་ལུགས་ཀྱི་ས་ལམ་བགྲོད་
ཚུལ་དང་ཞར་བྱུང་རྒྱུད་སྡེ་འོག་མའི་ལུགས་ཀྱི་
ས་ལམ་བགྲོད་ཚུལ་མདོར་བསྡུས་གནད་
འདྲིལ་དུ་བཀོད་པ་ཙིནྟ་མ་ཎིའི་
འཕྲེང་མཛེས་ཞེས་བྱ་བ་
བཞུགས་སོ། །
༄༅ །རྒྱ་ཆེན་མང་དུ་ཐོས་པའི་སྤྲིན་ཆེན་དཀྲིགས། ། འཆད་
པ་དབྱར་སྐྱེས་རྔ་གསང་དལ་གྱིས་རྒོད། །སྡེབ་ལེགས་རྩོམ་པའི་སྤྲིན་
གྱི་མེ་ཏོག་འཛུམ། ། གསུམ་ལྡན་རྡོ་རྗེ་འཛིན་པས་རྣམ་ཀུན་་་་
སྐྱོངས། །དེ་ལ་འདིར་རྗེ་ཐམས་ཅད་མཁྱེན་པས། དེ་ལྟར་རྒྱུ་དང་
འབྲས་བུའི་ཐེག་ཆེན་གྱི། ། ལམ་མཆོག་གཉིས་ཀར་དགོས་པའི་ཐུན་
མོང་ལམ། ། ཇི་བཞིན་བསྐྱེད་ནས་མཁས་པའི་དེད་དཔོན་གྱི། །
མགོན་ལ་བརྟེན་ནས་རྒྱུད་སྡེའི་རྒྱུ་མཚོ་ཆེར། ། ཞུགས་ནས་ཡོངས་
རྫོགས་མན་ངག་བསྟེན་པ་དེས། །དལ་འབྱོར་ཐོབ་པ་དོན་དང་ལྡན་
པར་བྱས། །རྣལ་འབྱོར་ངས་ཀྱང་ཉམས་ལེན་དེ་ལྟར་བྱས། །ཐར་
འདོད་ཁྱེད་ཀྱང་དེ་བཞིན་བསྐྱང་འཚལ་ལོ། ། ཞེས་གསུངས་པ་ལྟར།
སྟོན་པ་མཉམ་མེད་ཤཱཀྱའི་རྒྱལ་བོའི་བསྟན་པ་ཚང་ལ་མ་ནོར་པ་་་
ཡོངས་སུ་རྫོགས་པ་ལ་ཐོས་བསམ་སྒོམ་པ་ཡ་མ་བྲལ་པ་བྱས་ཏེ་རྫོགས་
པའི་བྱང་ཆུབ་ཏུ་བགྲོད་པའི་ཚུལ་ནི། མཁས་མཆོག་དབྱིག་གི་་་
- 435 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
.
.
་
གཉེན་པོས། ཚུལ་གནས་ཐོས་དང་བསམ་ལྡན་པས། ། སྒོམ་པ་ལ་
ནི་རབ་ཏུ་སྦྱོར། ། ཞེས་གསུངས་པ་ལྟར་བྱེད་པ་ནི་རྒྱུད་རྡོ་རྗེ་རྩེ་མོ་
ལས། སྡོམ་པ་གསུམ་ལ་བཀོད་ནས་ནི། ། དེ་ནས་གསང་སྔགས་
བསྟན་པར་བྱ། ། ཞེས་པ་ལྟར་རྟེན་ཁྱད་པར་ཅན་གྱི་དབང་དུ་བྱས་
ན། དང་པོ་སོ་ཐར་གྱི་སྡོམ་པ་ཅི་རིགས་བླངས་ནས་ཚུལ་བཞིན་
བསྲུངས་པ་གཞིར་བཅས་ཀྱི་སྟེང་ནས་མཚན་ལྡན་བཤེས་གཉེན་དམ་
པ་བསམ་སྦྱོར་གཉིས་ཀྱིས་ཚུལ་བཞིན་དུ་བསྟེན་ཏེ། མགོ་བཤེས་
གཉེན་བསྟེན་ཚུལ་ནས་ཞི་ལྷག་གི་བར་གྱི་སྐྱེས་བུ་གསུམ་གྱི་ལམ་གྱི་
རིམ་པ་ལ་བློ་ལེགས་པར་སྦྱངས་ཏེ་ཉམས་འོག་ཏུ་ཆུད་ངེས་བྱ་བ་སྣོད་
རུང་དང་པོ། རྒྱུད་སྡེ་གོང་འོག་གི་དབང་བསྐུར་པའི་མཚན་ཉིད་
ཡོངས་སུ་རྫོགས་པའི་བཤེས་གཉེན་དམ་པ་ལས་རྒྱུད་སོ་སོའི་དབང་
དང༌། ཁྱད་པར་བདེ་གསང་འཇིགས་གསུམ་གྱི་གཙོས་རྒྱུད་ སྡེ་་་
ཁུངས་མ་ནས་བཤད་པའི་བླ་མེད་ཀྱི་དབང་བཞི་ཡོངས་རྫོགས་རྣམ་
པར་དག་པ་སྐུ་བཞིའི་ས་བོན་ཐེབས་ངེས་སུ་ནོད་པ་སྣོད་རུང་གཉིས་
པ། དབང་དུས་སུ་ཁས་བླངས་པའི་དམ་ཚིག་དང་སྡོམ་པ་མིག་
འབྲས་ལྟར་བསྲུངས་པ་སྣོད་རུང་གསུམ་པ་སྟེ། དེ་ལྟར་སྣོད་རུང་
གསུམ་གྱིས་རྒྱུད་ལེགས་པར་སྦྱངས་ཏེ། ཕ་རྒྱུད་གསང་པ་འདུས་པ།
མ་རྒྱུད་འཁོར་ལོ་སྡོམ་པ། གཉིས་མེད་དུས་ཀྱི་འཁོར་ལོའི་རྒྱུད་
སོགས་ཀྱི་ལམ་རིམ་པ་གཉིས་ཉམས་སུ་ལེན་ཚུལ་གྱི་མན་ངག་དང༌།
དེ་དག་གི་རྩ་རྒྱུད་བཤད་རྒྱུད་ཕྱོགས་མཐུན་གྱི་རྒྱུད་དགོངས་འགྲེལ་གྱི་
བསྟན་བཅོས་ཚད་ལྡན་རྣམས་ཀྱི་ཁྲིད་བཤད་པ་ལུང་སོགས་ཉན་ནས་
ཡ= 436 -



གསང་བ་སྔགས་ཀྱི་ས་ལམ་བགྲོད་ཚུལ།
ཐོས་པས་བློ་མིག་ལེགས་པར་སྦྱངས་ཏེ་ཉིན་མཚན་ཀུན་ཏུ་བསམས་
པས། ཚང་ལ་མ་ནོར་བ་ཡོངས་སུ་རྫོགས་པའི་ལམ་གྱི་རིམ་པའི་ངོ་
བོ་མ་ནོར་པ་གྲངས་མ་ཆད་པ་གོ་རིམ་ངེས་པའི་ཚུལ་དང་། བཤད་
སྒྲུབ་ཇི་ལྟར་བྱེད་ཚུལ་གྱི་ཆོ་ག་ཕྱག་ལེན་ཐིག་རྡུལ་ཚོན་གདངས་་་
དབྱངས་ཚུན་ཆད་ལ་དོགས་པ་ཆོད་ངེས་སུ་བསླབས་ཏེ་ས་ལམ་གྱི་
རིམ་པ་བགྲོད་དགོས་ལ། དེ་ཡང་འདུས་པ་འཕགས་ལུགས་ལྟ་བུ་ལ་
མཚོན་ན།
ཀུན་མཁྱེན་བླ་མས། བླ་མེད་ལམ་འབྲེལ་ངེས་འབྱུང་བྱང་
ཆུབ་སེམས། །བཅོས་མིན་རྙེད་པ་ཚུན་ཆད་ཚོགས་ཀྱི་ལམ། །ཞེས་
དང༌། རིམ་ལྔ་གསལ་སྒྲོན་ལས། ལམ་ཐུན་མོང་བ་ནས་བཟུང་སྟེ་
སྒོམ་སྟོབས་ཀྱིས་རླུང་དྷུ་ཏིར་བཙུད་པ་ ཐིམ་པས་སྟོང་བ་དངོས་སུ་
འདྲེན་མི་ནུས་པ་དེ་སྲིད་དུ་ནི་ཚོགས་ཀྱི་ལམ་དང༌། ཞེས་གསུངས་
པ་ལྟར། བླ་མེད་ཀྱི་ལམ་དང་འབྲེལ་བའི་བྱམས་སྙིང་རྗེ་དང་ངེས་
འབྱུང་གི་བསམ་པ་སོགས་ལ་བློ་ལེགས་པར་སྦྱངས་ཏེ། སྔགས་བླ་
མེད་ཀྱི་ལམ་ལ་བརྟེན་ནས་མཁའ་ཁྱབ་སེམས་ཅན་ཐམས་ཅད་ཀྱི་དོན་
དུ་ཁ་སྦྱོར་ཡན་ལག་བདུན་ལྡན་གྱི་གོ་འཕང་སྙིགས་དུས་ཀྱི་ཚེ་ཐུང་
གཅིག་ལ་མངོན་དུ་བྱེད་འདོད་ཀྱི་བསམ་པ་བཅོས་མ་མ་ཡིན་པ་རྒྱུད་
ལ་སྐྱེས་པ་ནས། སྒོམ་སྟོབས་ཀྱིས་རླུང་དབུ་མར་ཞུགས་གནས་ཐིམ་
གསུམ་བྱས་པ་ལས་བྱུང་བའི་སྣང་བའི་ཡེ་ཤེས་རྒྱུད་ལ་སྐྱེ་ཁའི་བར་
ཚོགས་ལམ་ཡིན་པས་དོན་གྱིས་ན་བསྐྱེད་རིམ་ཚོགས་ལམ། དེ་ལ་
རགས་པ་དྲན་པ་གཅིག་པ་དང་། ཕྲ་བ་རྟོག་པའི་རྣལ་འབྱོར་་་
་ - 437 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
གཉིས། སྤྱིར་གནས་སྐབས་བཞི་ལས། ལས་དང་པོ་བའི་གནས་
སྐབས་དང༌། ཡེ་ཤེས་ཅུང་ཟད་བབས་པའི་གནས་སྐབས་གཉིས་
བསྐྱེད་རིམ་ཁོ་ན་དང་། གནས་སྐབས་གསུམ་པ་ཡེ་ཤེས་ལ་ཅུང་
ཟད་དབང་བ་ནས་བསྐྱེད་རྫོགས་གཉིས་ཀའི་ཆ་འབྱེད། གནས་
སྐབས་བཞི་པ་ཡེ་ཤེས་ལ་ཡང་དག་པར་དབང་པའི་གནས་སྐབས་
རྫོགས་རིམ་ཁོ་ན་ཡིན་ནོ། ། བསྐྱེད་རིམ་ལ་གསར་དུ་སློབ་པ་ནས་
རགས་པའི་རྟེན་བརྟེན་པ་ནམ་གསལ་བཏབ་རེས་ཀྱིས་ཡུད་ཙམ་རེས་
འཆར་ནུས་ཁའི་བར་ལས་དང་པོ་བའི་གནས་སྐབས་ཡིན། དེའི་ཚེ་
སྒྲུབ་ཐབས་ནས་འབྱུང་བའི་བསྐྱེད་རིམ་གྱི་ཆོ་ག་ཐམས་ཅད་རྫོགས་
པར་སྒོམ་དགོས། རགས་པའི་དཀྱིལ་འཁོར་ཡུད་ཙམ་རེས་མངོན་
དུ་བྱེད་ནུས་པ་ནས་ཕྲ་བ་སྐྱེ་མཆེད་དང་སྐུ་གསུང་ཐུགས་ཀྱི་ལྷའི་སྤྱན་
གྱི་དཀར་ནག་ཚུན་ཆད་ཡུད་ཙམ་རེས་གསལ་འདེབས་ནུས་ཁའི་བར་
ཡེ་ཤེས་ཅུང་ཟད་བབས་པའི་གནས་སྐབས་ཡིན་ལ། དེའི་ཚེ་རགས་
པའི་དཀྱིལ་འཁོར་ལམ་གྱིས་དྲན་པར་བྱས་ནས་ཕྲ་བ་སྐྱེ་མཆེད་དང་
སྐུ་གསུང་ཐུགས་ཀྱི་ལྷ་རྣམས་དལ་བུར་ཆོ་ག་བཞིན་རིམ་ ཅན་དུ་་་
གསལ་བཏབས་ནས་སྒོམ་དགོས། ཕྲ་བ་སྐྱེ་མཆེད་ཀྱི་ལྷ་རྣམས་ཀྱི་
སྤྱན་གྱི་ཆ་ཤས་དཀར་ནག་ཚུད་ཆད་ནམ་འདོད་དུ་ཡུད་ཙམ་རེས་
མངོན་དུ་བྱེད་ནུས་པ་ནས་ཡེ་ཤེས་ལ་ཅུང་ཟད་དབང་བའི་གནས་
སྐབས་ཡིན་པས། འདི་ནས་ཐུན་དང་ཐུན་མཚམས་སུ་བཅད་ནས་
སྒོམ་པ་མང་པོ་མི་དགོས་པར་བསྐྱེད་ཐེབས་རེ་ལ་རྒྱུད་མཐུད་ནས་
སྒོམ་པས་ཆོག
- 438 ཁ



གསང་བ་སྔགས་ཀྱི་ས་ལམ་བགྲོད་ཚུལ།
སྲུང་འཁོར་བསྒོམ་པས་ཆར་ཆུ་ལས་སྐྱོབ་ནུས་པ་དང༌། ཆུ་ལ་
མི་བྱིང་བ་དང་ནམ་མཁའ་ལ་བེ་ཌཱུརྱའི་ཐེམ་སྐས་སུ་མོས་ནས་བགྲོད་
ནུས་པ་སོགས་བསམ་གཏན་ཙམ་གྱིས་འགྲོ་བའི་དོན་བྱེད་ནུས་པ་ན་
ཡེ་ཤེས་ལ་ཡང་དག་པར་དབང་ཐོབ་པ་ཡིན།
དེ་ཡང་བསྐྱེད་རིམ་གྱི་སྦྱང་བྱའི་གཙོ་བོ་ཐ་མལ་གྱི་སྣང་ཞེན་
ཡིན་ལ། ཐ་མལ་གྱི་ཞེན་པ་ཉོན་སྒྲིབ་དང་། སྣང་བ་ཤེས་སྒྲིབ་ཏུ་
རྒྱུད་གྲྭ་སྟོད་སྨད་ཀྱི་ཁས་ལེན་གྱི་རྒྱུན་ཡིན་ཀྱང་དཔྱད་དགོས་ཤིང་།
སྣོད་བཅུད་ཐ་མལ་བ་ལ་ཐ་མལ་དུ་ཡིད་ཀྱི་བློ་ལ་སྣང་ཞིང་ཞེན་པ་
དང༌། སྣོད་བཅུད་ཐ་མལ་པ་ལ་བདེན་གྲུབ་ཏུ་སྣང་ཞིང་ཞེན་པ་
གཉིས་ཀ་རེ་རེ་ནས་འཇོག་དགོས་པས། མཆོག་གི་སྣང་ཞེན་ཁྱད་
པར་ཅན་གྱི་སྒོ་ནས་རང་གི་བློ་ལ་ཐ་མལ་དུ་སྣང་ཞིང་ཞེན་པ་འགོག་
དགོས་པར་ཞལ་ཤེས་གནད་ཀྱི་ཐིམ་ཡིག་དང་བསྐྱེད་རིམ་དངོས་གྲུབ་
རྒྱ་མཚོར་གསུངས་པ་ཡིན་ལ། དེ་ཡང་སྣོད་བཅུད་རིམ་པ་བཞིན་
རྟེན་གཞལ་ཡས་ཁང་དང་བརྟེན་པ་ལྷར་འཆར་བའི་སྣང་བ་བསྒྲུབས་
པས་ཐ་མལ་གྱི་སྣང་བ་འགོག་དགོས་ཤིང་འབྲས་དུས་ཀྱི་རྟེན་བརྟེན་
པ་དངོས་ཀྱི་ང་རྒྱལ་བྱས་པས་ཐ་མལ་གྱི་ཞེན་པ་འགོག་དགོས་ལ་དེ་
འདྲའི་ང་རྒྱལ་དང་གསལ་སྣང་ཡོད་མེད་ལ་མུ་བཞི་སོགས་ཕྱེད་དགོས་
ཤིང་ང་རྒྱལ་གསལ་སྣང་གཉིས་ལས་ལས་དང་པོ་བ་ལ་ང་རྒྱལ་གཙོ་ཆེ་
ཞིང་བསྐྱེད་རིམ་རགས་པ་མཐར་ཕྱིན་པ་ལ་ཆ་མཉམ་སྒོམ་པ་གཙོ་ཆེ།
བསྐྱེད་རིམ་རགས་པ་མཐར་ཕྱིན་ནས་ཕྲ་མོ་སྒོམ་དགོས་ཤིང་དེ་སྤྱིར་
ཕྲ་ཐིག་སྒོམ་པ་ལ་གནས་སྐབས་དང་པོ་གཉིས་ཀྱི་ཚེ་བྱིང་རྒོད་གཅོད་
439 ཡ་



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
པའི་ཆེད་དུ་སྟེང་འོག་གི་ཐིག་ལེ་སྒོམ་ཚུལ་གཅིག་དང་། གནས་
སྐབས་གསུམ་པའི་ཚེ་བསྐྱེད་རིམ་ཕྲ་མོ་བསྐྱེད་པའི་དོན་དུ་ལྷ་སྒོམ་
པའི་ཚུལ་གཉིས་བསྐྱེད་རིམ་དངོས་གྲུབ་རྒྱ་མཚོ་སོགས་ནས་གསུངས་
ལ། འདིར་རང་ལྷར་གསལ་བའི་སྙིང་གའི་ཏིང་ངེ་འཛིན་སེམས་
དཔའ་ལས་རྡོ་རྗེ་སྔོན་པོ་རྩེ་ལྔ་བ་ཕྲ་མོ་སྤྲོས་ཏེ་སྟེང་གི་སྣ་རྩེར་ཟླ་
གདན་སྲན་མ་ཕྱེད་གཤག་ཙམ་གྱི་སྟེང་དུ་རྡོ་རྗེ་སྔོན་པོ་ཡུངས་འབྲུ་
ཙམ་ལ་སེམས་བཟུང་སྟེ་བརྟན་པ་ན་རིམ་པ་བཞིན་དུ་ཕྱག་མཚན་
གཉིས་པ་ནས་བཟུང་སྟེ་བདུན་པ་དང་དེ་ནས་གདུང་ཁེབ་ཙམ་དང་
ནམ་མཁའ་ཁྱབ་པར་སྤྲོ་ཞིང་། ཕར་སྤྲོ་རིམ་བཞིན་ཚུར་བསྡུ་བའི་
གོ་རིམ་མ་འཆོལ་བར་སྒོམ་པ་གཅིག་དང་རང་གཙོ་བོ་ཡབ་ཡུམ་དུ་
གསལ་བའི་དྷཱུ་ཏཱི་འཕྲད་མཚམས་ སུ་ ཐིག་ལེ་དཀར་དམར་ཁ་སྦྱར་
ཡུངས་འབྲུ་ཙམ་བསྒོམས་ནས་སེམས་བརྟན་ན་ཐིག་ལེ་ཆེར་མ་སོང་
བར་ཁབ་མིག་ནས་རི་རྒྱལ་མཐོང་བ་ལྟར་རྟེན་བརྟེན་པའི་དཀྱིལ་
འཁོར་ཡོངས་རྫོགས་སྒོམ་པ་བརྟན་པར་བྱེད། དེ་ནས་ཐིག་ལེའི་
ནང་གི་དཀྱིལ་འཁོར་གྱི་གཙོ་བོ་ཡབ་ཡུམ་གྱི་དྷཱུ་ཏཱི་འཕྲད་མཚམས་སུ་
ཁམས་དཀར་དམར་གྱི་ཐིག་ལེ་ཁ་སྦྱར་བའི་དབུས་སུ་རྟེན་བརྟེན་པའི་
དཀྱིལ་འཁོར་ཡོངས་སུ་རྫོགས་པ་སྒོམ་པ་ལ་བཅོས་མིན་གྱི་མྱོང་བ་
ཐོན་པ་ན་བསྐྱེད་རིམ་ཕྲ་མོ་ཐོབ།
དེ་ཡང་གསང་འདུས་རྩ་རྒྱུད་ལས། རིན་ཆེན་ཆེན་པོ་ཁ་དོག་
ལྔ། །ཡུངས་དཀར་གྱི་ནི་འབྲུ་ཚད་ཙམ། །ཞེས་སོགས་ཚུལ་བཞིར་
བཤད་པའི་དྲང་དོན་གྱི་བཤད་པའི་སྐབས་སུ་སྒྲོན་གསལ་དང་འགྲེལ་
ཡཔ་ 440 -



གསང་བ་སྔགས་ཀྱི་ས་ལམ་བགྲོད་ཚུལ།
བ་བཞི་སྦྲགས་ལས་འབྱུང་བ་ལྟར་རོ། །
དེ་ཡང་བསྐྱེད་རིམ་ཕྲ་རགས་གང་ཡིན་ཀྱང་བྱིང་རྒོད་ཕྲ་རགས་
ཀྱིས་བར་མ་ཆོད་པར་ཉིན་ཞག་གི་དྲུག་ཆ་གཅིག་གམ་ཆུ་ཚོད་བཅུའི་
ཡུན་ལ་མཉམ་པར་འཇོག་ནུས་པ་ན་དེ་དག་ལ་བརྟན་པ་ཐོབ་པའི་
ཚད་དང་། ལོ་དང་ཟླ་བ་སོགས་ལ་ཇི་ལྟར་འདོད་འདོད་དུ་མཉམ་
པར་འཇོག་ནུས་པ་ནི་མཐར་ཕྱིན་པའི་ཚད་ཡིན་ནོ། ། དེ་ཡང་
བསྐྱེད་རིམ་ཕྲ་མོ་བསྒོམས་པས་སེམས་གནས་བརྒྱད་པའི་ཚེ་བརྟན་པ་
ཐོབ་ཅིང་དེ་ལ་ཞི་གནས་ཐོབ་པ་ན་མཐར་ཕྱིན་པར་བཤད་པ་ཡོད་
ཀྱང་དཔྱད་དགོས། བསྐྱེད་རིམ་ཕྲ་རགས་མཐར་ཕྱིན་པ་ན་སྒོམ་
སྟོབས་ཀྱིས་རླུང་དབུ་མར་ཞུགས་གནས་ཐིམ་གསུམ་འབྱུང་བའི་ཆེད་
དུ་ཕྲ་ཐིག་སྔར་ལྟར་བསྒོམ་སྟེ་རླུང་དབུ་མར་ཞུགས་པའི་རྟགས་ནམ་
སྒོམ་རེས་ཀྱིས་སྣ་བུག་ནས་རླུང་མཉམ་རྒྱུ་ཕྱེད་མཚུངས་ངེས་ཅན་དུ་
ཐེབས་པ་འབྱུང་བ་དང༌། གནས་པའི་རྟགས་སྣ་བུག་གི་རྒྱུ་བ་་་
འཆད་ཅིང་ལྟོ་བ་མི་འགུལ་པ་དང་། ཐིམ་པ་ལ་ས་ཆུ་ལ་ཐིམ་པའི་
རྟགས་ནང་དུ་སྨིག་རྒྱུ་ལྟ་བུའི་ཉམས་འབྱུང་བ་དང༌། ཆུ་མེ་ལ་ཐིམ་
པ་ན་དུ་བ་ལྟ་བུ་དང༌། མེ་རླུང་ལ་ཐིམ་པ་ན་མཁའ་སྣང་མེ་ཁྱེར་ལྟ་
བུ་དང༌། རླུང་རྣམ་ཤེས་ལ་ཐིམ་པའམ་རླུང་སྣང་བ་ལ་ཐིམ་པར་
རྩོམ་པ་ན་མར་མེ་འབར་འདྲའི་སྣང་བ་དང༌། རྣམ་ཤེས་སྣང་བ་ལ་
ཐིམ་པའམ་རླུང་སྣང་བ་ལ་ཐིམ་པ་ན་ཐོ་རེངས་ཀྱི་ནམ་མཁའ་གཡའ་
དག་པ་ལ་ཟླ་འོད་ཀྱིས་ཁྱབ་པ་ལྟ་བུའི་སྣང་བ་དཀར་ལམ་པའི་སྣང་བ་
ཅན་གྱི་སྣང་བའི་ཡེ་ཤེས་སྐྱེས་པ་ན་ཚོགས་ལམ་ནས་སྦྱོར་ལམ་དུ་་
ཡ 441 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
འཕོས་ཤིང་རྫོགས་རིམ་རིམ་པ་དྲུག་གི་ལུས་དབེན་གསར་དུ་ཐོབ་པ་
ཡིན།
སྣང་བ་མཆེད་པ་ལ་ཐིམ་པ་ན་སྟོན་གནམ་གཡའ་དག་པ་ལ་ཉི་
འོད་ཀྱིས་ཁྱབ་པ་ལྟ་བུའི་སྣང་བ་དམར་ལམ་པ་དང༌། མཆེད་པ་
ཉེར་ཐོབ་ལ་ཐིམ་པའི་ཉེར་ཐོབ་རང་དུས་ན་དྲན་བཅས་དྲན་མེད་
གཉིས་ལས་དྲན་བཅས་ཀྱི་ཚེ་སྟོན་གནམ་གཡའ་དག་ལ་སྲོད་ཀྱི་སྨག་
འཐུག་པོས་ཁྱབ་པ་ལྟ་བུ་དང༌། ཉེར་ཐོབ་འོད་གསལ་ལ་ཐིམ་པ་ན་
ཚེས་བཅུ་གཅིག་བཅུ་གཉིས་ལྟ་བུའི་ཐོ་རངས་ཀྱི་ནམ་མཁའ་གཡའ་
དག་པ་ལ་སློང་བྱེད་ཀྱི་སྐྱོན་གསུམ་དང་བྲལ་བའི་ནམ་མཁའི་རང་
མདོག་ཇི་བཞིན་པ་ལྟ་བུའི་སྟོང་གི་ཉམས་འཆར་བ་ཡིན་ནོ། །
ཐིམ་པ་དང་པོ་བཞི་ལ་འཆི་སྲིད་དང་དཔེ་དོན་གྱི་འོད་གསལ་
གྱི་སྔ་ལོགས་ཀྱི་སྐབས་སུ་ཕྱི་རྟགས་དང་ནང་རྟགས་གཉིས་རེ་དང༌།
དེ་ ཡང་ ནང་ གསེས་ ཀྱིས་ ཕུང་ བོ་ ལྔ། ཁམས་ བཞི། ཡུལ་ ལྔ།
མིག་ སོགས་སྐྱེ་མཆེད་དྲུག གཞི་དུས་ཀྱི་ཡེ་ཤེས་ལྔ་ལ་ཐིམ་པའི་
རྟགས་སོ་སོར་འབྱུང་ལ། ཕྱི་མ་གཞིའི་སྐབས་སུ་ནང་རྟགས་ཁོ་ན་
འབྱུང་བའི་ཚུལ་གཞན་དུ་ཤེས་པར་བྱའོ། ། སྐབས་འདིར་གཏུམ་མོ་
རྣལ་འབྱོར་དང་སྦྲགས་ཏེ་དགའ་བཞི་སྟོང་གཞི་འདྲེན་དགོས་ཤིང་།
དེ་ཡང་དགའ་བཞི་སྟོང་བཞི་བྲང་སྤྱོད་དུ་འབྱུང་བ་དང་གོ་རིམ་མ་
ངེས་པར་འབྱུང་བ་ཡོད་ཚུལ་རིམ་ལྔ་གསལ་སྒྲོན་དུ་འབྱུང་བ་ལྟར་ལ།
དེ་དུས་ཀྱི་སྟོང་བཞིའི་ཡེ་ཤེས་ལུས་དབེན་མཉམ་བཞག་དང་། བདེ་
སྟོང་སྦྱར་བ་ལ་ཆིག་དྲིལ་དུ་མཉམ་པར་བཞག་པའི་སྟོབས་ཀྱིས་རྗེས་
ག- 442 -



གསང་བ་སྔགས་ཀྱི་ས་ལམ་བགྲོད་ཚུལ།
ཐོབ་ཏུ་ལངས་པ་ན་གང་སྣང་བདེ་བ་དང་བདེ་བ་སྟོང་པའི་རྣམ་རོལ་
ཏུ་འཆོར་བ་ནི་ལུས་དབེན་སོར་སྡུད་ཡིན་ལ། སྟོང་བ་ལྷ་སྐུའི་རྣམ་
རོལ་ཏུ་འཆར་བ་ནི་ལུས་དབེན་གྱི་བསམ་གཏན་ཡིན་ཞིང་། དེ་ལ་
རགས་པར་དཔྱོད་པའི་རྟོག་པ་དང་ཕྲ་བར་དཔྱོད་པའི་དཔྱོད་པ་
གཉིས་དང་། རགས་པ་ཉེར་ལྔའི་དང་པོ་ཉི་ཤུ་ལ་ལྔ་རེར་ཕྱེ་བ་ལྷ་
སྐུར་འཆར་ཚུལ་གྱིས་དམ་པ་རིགས་བརྒྱ་དང༌། ཉི་ཤུ་བོ་དེ་དག་
ཕུང་བོ་ལྔར་བསྡུས་ཏེ་རིགས་ལྔར་འཆར་བའི་དེ་ཉིད་རིགས་ལྔ་དང༌།
གསང་བ་རིགས་གསུམ་དང་གསང་ཆེན་རིགས་གཅིག་གི་ལུས་དབེན་
སོགས་ཡོད་དོ། །ལུས་དབེན་ཞེས་པའི་དབེན་གཞིའི་ལུས་ནི་རགས་
པ་ཉེར་ལྔ་དང༌། གང་གིས་དབེན་པའི་ སྤང་བྱ་ནི། ཡིད་ཤེས་
འབའ་ཞིག་ལ་སྣོད་བཅུད་ཐ་མལ་དུ་སྣང་ཞིང་ཞེན་པ་དེ་ཉིད་དང་
དབེན་པར་བྱེད་པའི་ཐབས་ངེས་པ་སྟོང་ཉིད་ལ་དྲངས་ཤིང་རྣམ་པ་
ལྷ་སྐུར་ཤར་བའི་ལུས་དབེན་སོགས་སོ། །
ཇི་ལྟར་དབེན་པའི་ཚུལ་ནི་ཐ་མལ་དུ་སྣང་ཞིང་ཐ་མལ་དང་
བདེན་གྲུབ་ཏུ་ཐ་མལ་དུ་ཞེན་པ་ལྡོག་པ་བྱའོ། ། དེ་ཡང་སྐབས་
འདིའི་བདེ་སྟོང་སྦྱོར་རྒྱུའི་སྟོང་པ་ལ་སྤྱིར་རང་རྐྱ་ཐུབ་པའི་རྫས་ཡོད་
ཀྱི་བདག་མེད་དང༌། སེམས་ཙམ་པའི་འདོད་པའི་ཕྱི་དོན་གྱིས་སྟོང་
པ་དང་། བློ་གནོད་མེད་ལ་སྣང་བའི་དབང་གིས་བཞག་པ་ཙམ་མ་
ཡིན་པར་ཡུལ་རང་གི་སྡོད་ལུགས་ཀྱི་ངོས་ནས་གྲུབ་པས་སྟོང་པ་དང་།
རང་ངོས་ནས་གྲུབ་པས་སྟོང་པ་བཞི་ལས་རིན་པོ་ཆེ་ལྟ་བུའི་གདུལ་
བྱའི་བདེ་སྟོང་སྦྱོར་རྒྱུའི་ལྟ་བ་ནི་ཐལ་འགྱུར་པའི་ལྟ་བ་ཉིད་ཡིན་ཞིང་།
མ་ཡ་ 443 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
ཙན་དན་པདྨ་པད་དཀར་ཨུཏྤལ་ལྟ་བུའི་གདུལ་བྱ་བཞིས་ཕྱི་མ་གསུམ་
ག་ཅི་རིགས་དང་བདེ་སྟོང་སྦྱོར་བ་ཡོད་ལ་རང་རྐྱ་ཐུབ་པའི་རྫས་ཡོད་
ཀྱིས་སྟོང་པ་དང་སྦྱོར་བ་མེད་དོ། །
བདེ་སྟོང་སྦྱོར་རྒྱུའི་བདེ་བ་ཡང་ཞི་གནས་སྐབས་ཀྱི་བདེ་བ་
དང༌། བསམ་ གཏན་ དང༌ པོའི་ དངོས་ གཞིའི་ བདེ་ བ་ དང་།
མདོའི་ཐེག་ཆེན་མཐོང་ལམ་གྱིས་ཆོས་ཉིད་མངོན་སུམ་དུ་གསར་དུ་
རྟོགས་པ་དང༌། རྒྱུད་སྡེ་འོག་མ་གསུམ་གྱིས་སྲོག་རྩོལ་བསྡམས་ཏེ་
བསྒོམས་པ་ལས་བྱུང་བའི་བདེ་བ་ལྟ་བུ་མ་ཡིན་པར་ལྷན་སྐྱེས་ཀྱི་བདེ་
བ་ཉིད་ལ་བྱ་བར་རིམ་ལྔ་གསལ་སྒྲོན་ལས་གསུངས་སོ། ། བདེ་སྦྱོར་
རྒྱུའི་སྟོང་བ་ལ་ཡུལ་ཡུལ་ཅན་གཉིས་ལས་བདེན་གྲུབ་ཀྱིས་སྟོང་པ་
རྟོགས་པའི་ལྟ་བ་དང༌། ལྷན་སྐྱེས་ཀྱི་བདེ་བ་སྦྱར་བའི་བདེ་སྟོང་
དབྱེར་མེད་ཀྱི་ཡེ་ཤེས་ནི་དབང་དུས་དང་བསྐྱེད་རིམ་གྱི་གནས་སྐབས་
སོགས་ནའང་ཡོད་ལ། བདེན་གྲུབ་ཀྱིས་སྟོང་པ་དང་ལྷན་སྐྱེས་ཀྱི་
བདེ་བ་དབྱེར་མེད་ཀྱི་ཡེ་ཤེས་ནི་དོན་གྱི་འོད་གསལ་ནས་འཇོག་་་་
དགོས་སོ། །ལུས་དབེན་བསམ་གཏན་གྱི་ཡན་ལག་དགའ་བདེ་ཏིང་
ངེ་འཛིན་གསུམ་མཉམ་གཞག་གི་གནས་སྐབས་དང༌། རྟོག་དཔྱོད་
གཉིས་རྗེས་ཐོབ་ཀྱི་གནས་སྐབས་ཁོ་ནར་བཞག་གོ །
ལུས་དབེན་ཡན་ཆད་ཀྱི་དམིགས་སྐོར་ཕལ་ཆེར་སད་དུས་དང་
གཉིད་དུས་ཀྱི་བསྲེ་བ་སྐོར་གསུམ་གྱི་སྒོ་ནས་ཉིན་མཚན་ཀུན་དང་
རྟོག་པ་ཕྱི་མ་མ་སྐྱེས་བར་འཆི་དགོས་བྱུང་ན་འཆི་དུས་ཀྱི་བསྲེ་བ་སྐོར་
གསུམ་དང་སྦྲགས་ནས་སྒོམ་དགོས་པར་གསུངས་སོ། ། ལུས་དབེན་
444 -



གསང་བ་སྔགས་ཀྱི་ས་ལམ་བགྲོད་ཚུལ།།
གྱི་ སྐབས་ སུ་ གཏུམ་མོའི་རྣལ་འབྱོར་ལ་བརྟེན་ནས་ཁམས་འབད་་་་
འཛགས་ཀྱི་བདེ་དྲོད་ཀྱི་རྫོགས་རིམ་དང་པོར་སྐྱེས་པས་ན་སྦྱོར་ལམ་
དྲོད་ཅེས་བྱ་ལ། ངག་དབེན་གྱི་སྐབས་སུ་རིམ་ལྔ་འཁོར་ལོ་ཅན་
དང་སྔགས་ཐིག་ཉི་ཚེ་བའི་ངག་དབེན་གྱི་རྣལ་འབྱོར་དང༌། རླུང་
ལྡང་འཇུག་གནས་གསུམ་གྱི་རང་གདངས་ཡི་གེ་གསུམ་གྱི་གདངས་སུ་
འཆར་ བའི་ སྟེང་ འགྲོའི་ རྡོར་ བཟླས། འོག་ འགྲོའི་ རྡོར་ བཟློས།
སྲོག་ཐུར་བསྲེ་བའི་རྡོར་བཟླས་གསུམ་སྟེ་སྟེང་གི་སྣ་རྩེར་འོད་ཀྱི་ཐིག་
ལེ་སྒོམ་པའི་སྲོག་རྩོལ་གྱི་རྣལ་འབྱོར་དང་། སྙིང་གའི་ཁ་སྦྱོར་བུམ་
པ་ཅན་བསམ་གཏན་གཉིས་དང་འདྲ་བའི་སྡུད་རིམ་ལས་རྒྱ་དང་སྦྱོར་
བའི་རྣལ་འབྱོར་བཞི་ལ་བརྟེན་ནས་སྙིང་གའི་རྩ་མདུད་གྲོལ་ཏེ་དྷཱུ་ཏཱི་
དང་མི་ཤིགས་པའི་ཐིག་ལེ་ལ་རླུང་རྫོགས་པར་ཐིམ་པས་སེམས་དབེན་
མཐར་ཐུག་གི་རྟོགས་པ་འདྲེན་དགོས་ལ། ལས་རྒྱུ་ཡེ་རྒྱ་ཅི་རིགས་
ལ་བརྟེན་ནས་སྐྱིལ་ཀྲུང་བཞི་ལྡན་གྱིས་སྙོམས་པར་ཞུགས་ཏེ། རྫས་
ཀྱི་ཐིག་ལེ་སྒོམ་པའི་སྲོག་རྩོལ་གྱི་རྣལ་འབྱོར་རྡོར་བཟླས་ལ་བསྟེན་
ནས་མཉམ་བཞག་གི་སྐབས་སུ་དགའ་བཞི་སྟོང་བཞི་དྲངས་ཏེ་རྗེས་
ཐོབ་ཏུ་གང་སྣང་བདེ་བ་བདེ་བ་སྟོང་བ་སྟོང་བ་ལྷ་སྐུར་འཆར་བའི་
རྣལ་འབྱོར་བསྲེ་བ་གསུམ་སོགས་དང་སྦྲགས་ཏེ་ཉམས་སུ་བླངས་པས་
སྟེང་འོག་གི་རྩ་མདུད་གྲོལ་བར་བྱེད་པ་ཡིན་ནོ། །
རྡོར་བཟླས་ལ་ཡང་ཁྱབ་བྱེད་མ་གཏོགས་པའི་རྩ་བའི་རླུང་་་་
བཞིའི་རྡོར་བཟླས་བྱས་པས་མངོན་ཤེས་ལྔ་བསྐྱེད་པ་དང་། སྔགས་
ཀྱི་ཐིག་ལེའི་རྣལ་འབྱོར་དང༌། ཁྱབ་བྱེད་ལ་རྡོར་བཟླས་བྱས་པས་
ཡ 445 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
གཟུང་འཛིན་གྱི་རྣམ་རྟོག་བཅུ་གཉིས་བསྐྱེད་པའི་རླུང་མི་ཤིགས་པའི་
ཐིག་ལེ་ལ་ཐིམ་པའི་རྟོགས་པ་འདྲེན་པ་སོགས་ཡོད་ལ། དེ་ཡང་
ལུགས་འདིའི་བསྐྱེད་རིམ་ པས་འོག་སྒོར་ཕྲ་མོ་བསྒོམས་པའི་རླུང་་་
ཞུགས་གནས་ཐིམ་གསུམ་བྱས་པ་ལས་བྱུང་བའི་སྣང་བའི་ཡེ་ཤེས་སྐྱེས་
ནས་ལུས་དབེན་མཉམ་རྗེས་ཀྱི་རྣལ་འབྱོར་ཚུལ་བཞིན་དུ་བསྐྱངས་
པས་ནོར་བུའི་དབུས་ཀྱི་རྩ་མདུད་རྫོགས་པར་གྲོལ་ཏེ་རླུང་དྷུ་ཏིར་
རྩོལ་མེད་སྡུད་ནུས་ཤིང་གང་ཤར་བདེ་སྟོང་གི་རྣམ་རོལ་ཏུ་མ་བཅོས་
པར་འཆར་ནུས་པ་ན་ལུས་དབེན་མཐར་ཕྱིན་པ་ཡིན་ནོ། །
དེ་འདྲའི་རྣལ་འབྱོར་བས་སྙིང་གའི་སྣ་རྩེར་སྔགས་ཀྱི་ཐིག་ལེ་
བསྒོམས་པས་སྟེང་འོག་གི་རླུང་རྣམས་དྷུ་ཏཱིའི་ནང་དུ་ཞུགས་གནས་
ཐིམ་གསུམ་བྱས་པ་ལས་བྱུང་བ་སྣང་བའི་ཡེ་ཤེས་སྐྱེས་པ་ན་ངག་་
དབེན་དུ་འཕོས་ཤིང༌། སྟེང་འོག་གི་སྣ་རྩེར་འོད་ཀྱི་ཐིག་ལེ་དང་
རྫས་ཀྱི་ཐིག་ལེ་བསྒོམས་པ་ལ་བརྟེན་ནས་སྙིང་གའི་རྩ་མདུད་རྫོགས་
པར་གྲོལ་ཏེ་ཁྱབ་བྱེད་མ་གཏོགས་པའི་རླུང་དང་བྱང་སེམས་རྣམས་
སྙིང་གའི་མི་ཤིགས་པ་ལ་སྡུད་ནུས་པ་ན་ངག་དབེན་མཐར་ཕྱིན་པ་
ཡིན་ནོ། ། དེའི་ཚེ་རླུང་ལ་དབང་ཐོབ་པས་ས་རླུང་བསྡམས་པས་
གྱད་སྟོབས་ཆེན་གྱིས་བསྒུལ་མི་ནུས་པ་དང༌། ཆུ་རླུང་བསྡམས་པས་
ཚ་རེག་དང༌། མེ་རླུང་བསྡམས་པས་གྲང་རེག་གིས་མི་གནོད་པ་
དང་། རླུང་གིས་རླུང་བསྡམས་པས་ནམ་མཁའ་ལ་བྱ་བཞིན་འཕུར་
ནུས་པ་སོགས་རྫུ་འཕྲུལ་སྣ་ཚོགས་ སྟོན་ནུས་པ་དང་། དེ་འདྲའི་
རྣལ་འབྱོར་པས་ཕྱིའི་རྐྱེན་ཕྱག་རྒྱུ་དང༌། ནང་གི་རྐྱེན་ཁྱབ་བྱེད་ལ་
— 446 ཡག་པ་



གསང་བ་སྔགས་ཀྱི་ས་ལམ་བགྲོད་ཚུལ།
དམིགས་པའི་རྡོར་བཟླས་ཡང་ཡང་གོམས་པར་བྱས་པ་ལ་བརྟེན་ནས་
ཁྱབ་བྱེད་ཀྱི་རླུང་གི་ཆ་གཅིག་སྙིང་གའི་མི་ཤིགས་པ་ལ་ཐིམ་པའི་སྟོང་
པ་དང་པོ་ཤར་བ་ན་སེམས་དབེན་དུ་འཕོས་ཤིང་སྦྱོར་བ་ཡན་ལག་
དྲུག་གི་འཛིན་པའི་ཆར་གཏོགས་པའི་ལམ་ཐོབ་པ་དུས་མཉམ་པ་ཡིན་
ནོ། །
དེ་ ནས་ བསམ་ གཏན་གཉིས་དང་ འདྲ་ བའི་ སྡུད་ རིམ་དང་།
སྙིང་གའི་ཁ་སྦྱོར་བུམ་པ་ཅན་ལས་རྒྱ་ལ་བསྟེན་པའི་སྐྱིལ་ཀྲུང་བཞི་
ལྡན་གྱིས་ཏིང་ངེ་འཛིན་ལ་བརྟེན་ནས་ཁྱབ་བྱེད་ཀྱི་རླུང་ལྷག་མ་མེད་
པར་ཐིམ་པ་ལ་བསྟེན་ནས་ ཤིན་ཏུ་ཕྲ་བའི་གཉུག་སེམས་ཀྱིས་སྟོང་
ཉིད་དོན་སྤྱིའི་ཚུལ་ གྱིས་རྟོགས་པ་ནི་སེམས་དབེན་མཐར་ཐུག་གི་
དཔེའི་འོད་གསལ་ཡིན་ལ་དེའི་ཚེ་སེམས་དབེན་མཐར་ཕྱིན་པ་ཡིན་
ནོ། །
དེ་ནས་དཔེའི་འོད་གསལ་གྱི་བཞོན་པའི་རླུང་གིས་ཉེར་ལེན་
དང་འོད་གསལ་དེས་ལྷག་ཅིག་བྱེད་རྐྱེན་བྱས་པ་ལ་བརྟེན་ནས་རིམ་
པོ་གསུམ་པ་མ་དག་པའི་སྒྱུ་མའི་སྐུ་དང༌། སྦྱོར་བ་ཡན་ལག་དྲུག་གི་
ཏིང་ངེ་འཛིན་གྱིས་བསྡུས་པའི་རྫོགས་རིམ་ ཐོབ་པ་དུས་མཉམ་ལ།
སྒྱུ་མའི་སྐུ་དེ་ཉིད་རྒྱུ་དང་ཁ་དོག་སོགས་ཁྱད་ཆོས་བཅོ་ལྔ་དང་ལྡན་
ཞིང་སྒྱུ་མ་སྨིག་རྒྱུ་སོགས་དཔེ་བཅུ་གཉིས་ཀྱིས་མཚོན་ཚུལ་སོགས་རིམ་
ལྔ་གསལ་སྒྲོན་སོགས་ལས་ཤེས་པར་བྱའོ། ། དེ་འདྲའི་སྒྱུ་མའི་སྐུ་ནི་
རྡོ་རྗེའི་སྐུ་རྗེས་མཐུན་པ་དང་སྒྱུ་ལུས་མཚན་ཉིད་པ་ཡིན་ཞིང་ཉོན་
སྒྲིབ་མ་སྤངས་པས་ན་མ་དག་པའི་སྒྱུ་མའི་སྐུ་ཟེར་རོ། ། སྒྱུ་ལུས་པ་
- 447 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
དེས་རྗེས་གཞིག་དང་རིལ་འཛིན་གྱི་སྡུད་རིམ་དང་སེམས་དཔའ་དགུ་
བརྩེགས་ཀྱི་རྡོར་བཟླས་དང་སྤྱོད་པ་སོགས་ལ་བསྟེན་ནས་དོན་གྱི་འོད་
གསལ་འགྲུབ་ཏུ་ཉེ་བ་ན། སྲོད་ལ་བླ་མ་ཚོགས་འཁོར་གྱིས་མཉེས་
པར་བྱས་ནས་ཐོ་རངས་ཕྱི་ནང་གི་མངོན་པར་བྱང་ཆུབ་པ་གཉིས་
ཀྱིས་མ་དག་པའི་སྒྱུ་ལུས་ནམ་མཁའ་ལ་སྤྲིན་ཡལ་བ་ལྟར་དག་པ་དང༌།
གཉུག་སེམས་ཀྱིས་སྟོང་ཉིད་མངོན་སུམ་དུ་རྟོགས་པའི་དོན་གྱི་འོད་
གསལ་ཐོབ་པ་དུས་མཉམ། འོད་གསལ་དེ་ཐོབ་པ་ན་སྔགས་ཀྱི་ས་
དང་བོ་དང་ཉོན་སྒྲིབ་ཀུན་ལྷན་གཉིས་ཀའི་དངོས་གཉེན་མཐོང་ལམ་
བར་ཆད་མེད་ལམ་ཐོབ་པ་ཡིན་ནོ། །
དེས་དྲངས་པའི་ལུགས་ལྡོག་གི་ཉེར་ཐོབ་གྲུབ་པ་ན་ཉོན་སྒྲིབ་
སྤངས་པའི་རྣལ་གྲོལ་ལམ་དང་སྤངས་པ་ཟུང་འཇུག་དང་ སྔགས་་་
ལུགས་སྒོམ་ལམ་དང་། སྦྱོར་བ་ཡན་ལག་དྲུག་གི་ཏིང་ངེ་འཛིན་
དང་རྗེས་དྲན་གྱི་ཡན་ལག་ཐོབ་པ་དུས་མཉམ། དེ་རྗེས་ཐོབ་ཀྱི་ཚེ་
སྤྱོད་པ་སོགས་ཀྱི་ཐུགས་དམ་ཉམས་བཞེས་དང་། རི་དྭགས་བཤོར་
བ་སོགས་ཀྱི་བོགས་འབྱིན་ལ་བསྟེན་ནས་སླར་ཡང་དོན་གྱི་འོད་གསལ་
མངོན་དུ་བྱས་པ་ན། སྐུ་དག་པ་སྒྱུ་མའི་སྐུ་དང་ཐུགས་དག་པ་དོན་
གྱི་འོད་གསལ་གཉིས་ཟུང་དུ་འཇུག་པའི་སློབ་པའི་ཟུང་འཇུག་ཐོབ་པ་
ཤེས་ སྒྲིབ་ སྐོར་དགུའི་དང་བོའི་ དངོས་ གཉེན་ ཐོབ་ པ་དུས་ མཉམ།
དེ་ནས་སྤྲོས་བཅས་སྤྲོས་མེད་ཤིན་ཏུ་སྤྲོས་མེད་ཀྱི་སྤྱོད་པའི་བོགས་
འབྱིན་སོགས་མཉམ་རྗེས་སྤེལ་མའི་སྒོ་ནས་ཤེས་སྒྲིབ་ ལྷག་མ་སྐོར་
བརྒྱད་ཀྱི་དངོས་གཉེན་དང་དེ་སྤངས་པའི་རྣལ་གྲོལ་ལམ་མངོན་དུ་
ཡ448 -



གསང་བ་སྔགས་ཀྱི་ས་ལམ་བགྲོད་ཚུལ།
བྱེད་ལ། ཤེས་སྒྲིབ་སྐོར་དགུའི་ཐ་མའི་དངོས་གཉེན་ལ་སློབ་པ་
མཐའི་དོན་གྱི་འོད་གསལ་ཟེར་རོ། །
དེ་ཡང་ཤེས་སྒྲིབ་སྤོང་ཚུལ་ཚུལ་འདི་ལྟར་པཎ་ཆེན་བསོད་་་
གྲགས་པ་ལྕང་སྐྱ་རིན་པོ་ཆེ་ཐང་སག་པ་སོགས་ཀྱིས་བཞེད་དོ། །
སྒོམ་སྡེ་ནམ་མཁའ་རྒྱལ་མཚན་གྱིས་སློབ་པ་མཐའི་དོན་གྱི་འོད་གསལ་
གྱིས་ཤེས་སྒྲིབ་སྐོར་དགུ་ཅིག་ཆར་དུ་སྤོང་ཞིང་སྒོམ་ལམ་དགུ་ཐབས་
ཀྱིས་འབྱེད་ཅིང་ཤེས་སྒྲིབ་སྐོར་དགུའི་གཉེན་པོར་མི་སྦྱོར་བར་་་་་་
གསུངས་ཀྱང་སྔ་མ་རྣལ་འབྱོར་རོལ་བའི་དགའ་སྟོན་དུ་རྡོ་རྗེ་རྩེ་དགུ་
བའི་ངེས་དོན་བཤད་པའི་སྐབས་ཤེས་སྒྲིབ་སྐོར་དགུའི་གཉེན་པོར་
སྦྱར་བ་དང་མཐུན་ནོ། ། །
དེ་ཡང་བསྐྱེད་རིམ་དང་ལུས་དབེན་གྱིས་མདོ་ལུགས་ཀྱི་ས་་་་
བརྒྱད་ པའི་ དོད་ ཐུབ། ངག་ དབེན་ ས་ དགུ་ བའི་ དོད་ ཐུབ།
སེམས་དབེན་ས་བཅུ་བའི་སྟོད་ཀྱི་དོད་ཐུབ། སྒྱུ་ལུས་བསྐལ་ཆེན་
གྲངས་མེད་གསུམ་གྱི་ཚོགས་ཀྱི་དོད་ཐུབ་ཡིན་ལ། ལུས་དབེན་སྦྱོར་
ལམ་དྲོད། ངག་དབེན་གྱི་སྐབས་སུ་སྣ་རྩེ་གསུམ་གྱི་རྣལ་འབྱོར་གཙོ་
བོར་སྒོམ་པའམ་སྙིང་གའི་སྣ་རྩེར་རླུང་སྡུད་ནུས་པས་སྦྱོར་ལམ་རྩེ་མོ།
སེམས་དབེན་གྱི་སྐབས་སུ་ཤིན་ཏུ་ཕྲ་བའི་གཉུག་སེམས་ཀྱིས་སྟོང་ཉིད་
ལ་མི་སྐྲག་པའི་བཟོད་པ་ཐོབ་པས་སམ་ཀུན་རྟོག་བརྒྱད་ཅུས་སེམས་
གཡོ་བའི་སྡུག་བསྔལ་སྣ་ཚོགས་འབྱུང་པ་བཟོད་པས་སྦྱོར་ལམ་བཟོད་
པ། སྒྱུ་ལུས་འཇིག་རྟེན་པའི་ཆོས་དགེ་བ་ཐམས་ཅད་ཀྱི་མཆོག་ཡིན་
པས་ཆོས་མཆོག་ཟེར། དོན་གྱི་འོད་གསལ་ཚེ་གཉུག་སེམས་ཀྱིས་
- 449 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
སྟོང་ཉིད་མངོན་སུམ་དུ་མཐོང་བས་མཐོང་ལམ་ཟེར། སྒོམ་ལམ་
སྐོར་དགུའི་ཚེ་མཐོང་ཟིན་གོམས་པར་བྱེད་པས་སྒོམ་ལམ་ཟེར། མ་
དག་པའི་སྒྱུ་ལུས་ཏིང་ངེ་འཛིན་གྱི་ཡན་ལག་གིས་བསྡུས་ཀྱང་ཏིང་ངེ་
འཛིན་གྱི་ཡན་ལག་མིན་ལ། ཏིང་ངེ་འཛིན་གྱི་ཡན་ལག་དངོས་སློབ་
པའི་ཟུང་འཇུག་དང་དག་པའི་སྒྱུ་ལུས་ལ་བྱེད་དོ། །
དཔེའི་འོད་གསལ་འཛིན་པའི་ཆར་གཏོགས་ཀྱང་འཛིན་པའི་
ཡན་ལག་དངོས་མིན། དངོས་ནི་དོན་གྱི་འོད་གསལ་ལ་བྱེད་དོ། །
ལུས་ཕྲ་བ་དང་རགས་པ་ཡང་ཞེས་སོགས་སྔར་ལྟར་གྱི་མི་སློབ་པའི་
ཟུང་འཇུག་སྒྲུབ་པའི་མཚན་མ་བརྙེས་པ་ན། སྲོད་ལ་བླ་མ་ཚོགས་
འཁོར་གྱིས་མཉེས་པར་བྱ་བ་སོགས་བྱས་ཏེ་ ཐོ་རངས་ཕྱི་ནང་གི་་་་
མངོན་པར་བྱང་ཆུབ་པ་གཉིས་ཀྱི་སྒོ་ནས་སློབ་མཐའི་འོད་གསལ་གྱི་
མཇུག་དེ་མ་ཐག་ཏུ་སྒྲིབ་བྲལ་ཡེ་ཤེས་ཆོས་ཀྱི་སྐུ་དང་མི་སློབ་པའི་ཟུང་
འཇུག་ཁ་སྦྱོར་ཡན་ལག་བདུན་ལྡན་གྱི་གོ་འཕང་མངོན་དུ་བྱས་ཏེ།
སྦྲུལ་སྐུ་བྱེ་བ་ཐེར་འབུམ་སོགས་སྤྲུལ་ཏེ་མཛད་པ་བཅུ་གཉིས་དང་
འཕྲིན་ལས་ཉེར་བདུན་ཞི་རྒྱས་དབང་དྲག་གི་འཕྲིན་ལས་ ཟད་མི་
ཤེས་པའི་སྒོ་ནས་ནམ་མཁའ་ཇི་སྲིད་གནས་ཀྱི་བར་དུ་བསྟན་འགྲོའི་
དོན་རྒྱུན་ཆད་མེད་པར་ལྷུན་གྲུབ་ཏུ་འབྱུང་བ་ཡིན་ནོ། །
མདོའི་གདུལ་བྱ་གནས་སྐབས་རིགས་ངེས་པ་སོགས་ཀྱི་ལམ་
བགྲོད་ཚུལ་ནི། མདོའི་ལམ་གྱིས་ས་བཅུ་བའི་བར་དུ་བགྲོད་ནས།
དེ་ནས་དབང་གསུམ་པ་དངོས་དབང་དུ་བསྐུར་ནས་འོད་གསལ་གྱི་
ལམ་མཚོན་པར་བྱས་ཏེ་དོན་གྱི་འོད་གསལ་བསྐྱེད། དེ་ལས་དག་
ག 450 -



གསང་བ་སྔགས་ཀྱི་ས་ལམ་བགྲོད་ཚུལ།
པའི་སྒྱུ་མའི་སྐུར་ལྡང་ཞིང་སློབ་པའི་ཟུང་འཇུག་མངོན་དུ་བྱས་ཏེ།
སློབ་པ་མཐའི་དོན་གྱི་འོད་གསལ་གྱིས་ཤེས་སྒྲིབ་ཕྲ་ཞིང་ཕྲ་བ་སྤངས་
ཏེ་འཚང་རྒྱ་བར་ བརྟག་ གཉིས་ ཊཱིཀ་ཆེན་ ལས་ བཤད་ པ་ ལྟར་ ལ།
རྒྱུད་སྡེ་འོག་མ་གསུམ་ལྟར་ན་རང་རང་གི་ཆེད་དུ་བྱ་པའི་གདུལ་བྱས་
ཚོགས་ལམ་གྱི་སྐབས་སུ་རང་རང་གི་གཞུང་ལས་འབྱུང་བ་ལྟར་གྱི་
མཚན་བཅས་མཚན་མེད་ཀྱི་རྣལ་འབྱོར་མངོན་དུ་བྱས། དེ་ནས་
ལྷའི་རྣལ་འབྱོར་དང་ལས་བཞིས་གཞན་དོན་སྣ་ཚོགས་སྒྲུབ་པ་དང་
འབྲེལ་བར་མཚན་མེད་ཀྱི་རྣལ་འབྱོར་ཡང་ཡང་གོམས་པར་བྱས་ཏེ་
སྟོང་ཉིད་མངོན་སུམ་དུ་རྟོགས་པ་ན། ས་དང་བོའི་མཐོང་ལམ་བར་
ཆེད་མེད་ལམ་གྱིས་མཐོང་སྤང་ཀུན་བཏགས་སྤོང་ཞིང་སླར་ཡང་ས་
དང་བོའི་སྒོམ་ལམ་མངོན་དུ་བྱས་ཏེ། སྒོམ་སྤང་ཉོན་སྒྲིབ་ཆེན་པོའི་
ཆེན་པོ་ལ་ཕྲ་རགས་གཉིས་སུ་ཕྱེ་བའི་རགས་པ་སྤོང་ཞིང་། དེ་ནས་
ས་གཉིས་པ་གསུམ་པ་བཞི་བ་ལྔ་བ་དྲུག་པ་བདུན་པའི་བར་ཆད་མེད་
ལམ་རྣམས་ཀྱིས་རིམ་བཞིན་སྒོམ་སྤང་ཆེན་པོའི་ཆེན་པོ་ལ་ཕྲ་རགས་
གཉིས་སུ་ཕྱེ་བའི་ཕྲ་བ་ནས་འབྲིང་གི་ཆུང་ངུའི་བར་རིམ་བཞིན་སྤོང་
བ་ཡིན་ནོ། །
ས་བརྒྱད་པའི་ཐོག་མའི་བར་ཆད་མེད་ལམ་གྱིས་དྲངས་པའི་
རྣམ་གྲོལ་ལམ་གྱིས་ཉོན་སྒྲིབ་ཆུང་ངུ་སྐོར་གསུམ་གཅིག་ཆར་སྤངས་ཏེ་
དགྲ་བཅོམ་པར་འགྱུར་ཞིང་། སླར་ཡང་ས་བརྒྱད་པའི་སྨད་ཀྱི་བར་
ཆད་མེད་ལམ་གྱིས་ཤེས་སྒྲིབ་ཆེན་པོ། ས་དགུ་བའི་བར་ཆད་མེད་
ལམ་གྱིས་ཤེས་སྒྲིབ་འབྲིང་དང༌། ས་བཅུ་བའི་ཐོག་མའི་བར་ཆད་
- 451 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
མེད་ལམ་གྱིས་ཤེས་སྒྲིབ་ཆུང་ངུ་ལ་ཕྲ་རགས་གཉིས་སུ་ཕྱེ་བའི་རགས་
པ་དང་། རྒྱུན་མཐའི་ཡེ་ཤེས་ཀྱིས་ཤེས་སྒྲིབ་ཆུང་ངུ་ལ་ཕྲ་རགས་
གཉིས་སུ་ཕྱེ་བའི་ཕྲ་བ་སྤོང་བར་བྱེད་ཅིང་། དེས་དྲངས་པའི་རྣལ་
གྲོལ་ལམ་ཐོབ་པ་ན་སྐུ་བཞིའི་ཡོན་ཏན་ཅིག་ཅར་མངོན་དུ་བྱེད་པ་དེ་
དག་གིས་བཞེད་པར་བཤད་དགོས་སམ་དཔྱད། །
རྣལ་འབྱོར་རྒྱུད་ལྟར་ན་ཡང་མདོའི་ས་བཅུ་བའི་སྐབས་སུ་ལམ་
གྱིས་སྣོན་པ་འདེབས་མི་དགོས་པར་འཚང་རྒྱ་ནུས་པར་བཞེད་པར་
རིམ་ལྔ་གསལ་སྒྲོན་ལས་སོ། ། བླ་མེད་ལྟར་ན་རྒྱུད་སྡེ་འོག་མ་གསུམ་
གྱི་གདུལ་བྱ་རང་ལམ་གྱིས་ས་བཅུ་བའི་བར་དུ་བགྲོད་ནས་མདོའི་
ཆེད་དུ་བྱ་བའི་གདུལ་བྱ་ལྟར་དེ་ནས་དོན་གྱི་འོད་གསལ་ཡན་ཆད་
བསྐྱེད་དགོས་སོ། །
སྨྲས་པ། །དབྱངས་དང་གསལ་བྱེད་མཐའ་ཅན་རྒྱུད་ཀྱི་སྡེ། །
སྟོང་ཕྲག་སུམ་ཅུ་གསུམ་གྱི་རྩ་བ་མཆོག །དཔལ་ལྡན་འདུས་པའི་རྩ་
རྒྱུད་བཤད་རྒྱུད་དོན། ། ལམ་རིམ་སྟོང་ཐུན་གཅིག་ཏུ་དྲིལ་་་་་་་
འདིའོ། །ལེགས་པར་བྲིས་པའི་གྲོང་ལས་མ་ཕབ་ཅིང༌། ། མགྲིན་
སྔོན་རལ་པའི་ནགས་སུ་མ་བསྐྱིལ་ལ། ། དྲང་སྲོང་ཁྲོས་པའི་ཞལ་
ལས་མ་འཕོས་པའི། ། སྔོན་མེད་དག་བྱེད་བདུད་རྩིའི་གཏེར་འདི་
རྨད། ། འདིར་འབད་རྣམ་དཀར་ཟླ་བའི་དཔལ་འཕྲོག་པས། །
ཀུན་ཉོན་ཚ་བས་གདུངས་པ་བསིལ་བྱེད་ཅིང་། ། རྒྱ་ཆེན་སྐུ་བཞིའི་
ཀུ་མུད་རྒོད་པའི་འཛུམ། ། ཕྱོགས་དུས་ཀུན་ཏུ་གྲོལ་བའི་རྒྱུར་གྱུར་
ཅིག ། ཅེས་འདུས་པ་འཕགས་ལུགས་ཀྱི་ས་ལམ་བགྲོད་ཚུལ་དང༌
- 452 -



གསང་བ་སྔགས་ཀྱི་ས་ལམ་བགྲོད་ཚུལ།
ཞར་བྱུང་རྒྱུད་སྡེ་འོག་མའི་ལུགས་ཀྱི་ས་ལམ་བགྲོད་ཚུལ་ལུང་རིགས་
ཀྱི་སྤྲོས་པ་དོར་ཏེ་མདོར་བསྡུས་གནད་འདྲིལ་དུ་བཀོད་པ་ཙིནྟ་མ་
ཎིའི་འཕྲེང་མཛེས་ཞེས་བྱ་བ་འདི། དཀའ་བཅུ་རབ་འབྱམས་སྨྲ་བ་
ལྷ་ མོའི་ ཚུལ་ ཁྲིམས་ སམ་ བརྡ་ སྤྲོད་ ཀུན་ བཤད་ ཀྱི་ མིང་ གཞན།
དབྱངས་ཅན་བཞད་པའི་རྡོ་རྗེ་གཙུག་ལག་འདོད་འཇོ་ཆོས་ཀྱི་སྣང་
བར་འབོད་པས། བསྔགས་འོས་ཡོན་ཏན་བརྒྱ་ཕྲག་གིས་ཉེ་བར་
མཛེས་པའི་མཁས་གྲུབ་ཆེན་པོ། ཤིང་བཟའ་སྤྲུལ་བའི་སྐུ་རིན་པོ་ཆེ།
སྐལ་བཟང་ཆོས་ཀྱི་རྒྱལ་མཚན་པའི་འཛིན་ཆོས་སུ། ཕྱོགས་ཐམས་
ཅད་ལས་རྣམ་པར་རྒྱལ་བའི་དཔལ་ལྡན་བཀྲ་ཤིས་གཡས་སུ་འཁྱིལ་
བའི་སྡེ་ཆེན་པོར་སྤེལ་བ། སྤྲུལ་བའི་སྐུ་རིན་པོ་ཆེ་ཉིད་ནས་སོར་
མོའི་འདུ་བྱེད་གློག་ལྟར་མྱུར་བའི་ཡི་གེ་རིས་སུ་ཕབ་པ་དགེ་ལེགས་སུ་
གྱུར་ཅིག །
- 453 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
མཇུག་བྱང་།
འདི་ནི་ཁོའི་མི་ལོ་སུམ་ཅུ་ལ་འདེགས་འཇོག་བརྩམས་པའི་ཟིན་ཐོ་ཡིན
འདི་ནི་ཁོའི་འཇིག་རྟེན་གྱི་མི་ཟས་ཅི་ཙམ་ཟོས་པའི་རིན་འབབ་ཡིན་
འདི་ནི་ཁོའི་དད་གཤིན་གྱི་དཀོར་ཟས་སྤྱད་པའི་བསྔོ་སྨོན་ཡིན་
འདི་ནི་ཁོའི་འཚོ་བ་ལ་ཕྱིར་དྲན་བྱས་པའི་ཕྱི་མིག་ཉག་ཅིག་ཡིན་
འདི་ནི་ཁོ་གངས་ཁྲོད་དུ་འགྲིམས་པའི་རྐང་རྗེས་དང་པོ་ཡིན་
འདི་ནི་ཁོ་འཇིག་རྟེན་དུ་འཁྱམས་པའི་ལག་འོང་རྨ་མེད་ཡིན
འདི་ནི་ཁོའི་བརྩེ་ལྡན་ཕ་མ་ལ་ཕུལ་བའི་དྲིན་ལན་གཟོ་བྱེད་ཡིན
འདི་ནི་ཁོའི་དྲིན་ལན་འཁོར་མེད་ཀྱི་བཤེས་གཉེན་དྲན་རྟེན་ཡིན་
འདི་ནི་ཁོའི་སྙིང་ཉེའི་གྲོགས་པོ་ལ་བསྐུར་བའི་སྐྱེས་ཀྱི་མེ་ཏོག་ཡིན
འདི་ནི་ཁོའི་མ་འདྲིས་པའི་མཛའ་བཤེས་འབོད་པའི་ཕོ་ཉ་ཡིན།
འདི་ནི་ཁོའི་ལས་དབང་གི་སྐྱེ་བོའི་མིག་ནང་གི་ཚེར་མ་ཡིན
འདི་ནི་ཁོའི་ཀྱག་ཀྱོག་གི་མཚན་རིང་བསྐྱལ་བའི་རྨི་ལམ་ཡིན་
འདི་ནི་ཁོའི་སྙིང་ཁོང་ནས་བཞུར་བའི་གྲོག་ཆུ་ཕྲ་མོའི་སྟངས་སྟབས་
རེད་ཡ
ཞེས་བོད་རབ་རྒྱན་ས་སྟག་ལོའི་ལྔ་མཆོད་ཆེན་མོའི་ཉིན་
ལ་ཀླུ་མོ་དང་སངས་རྒྱས་མཚོ་གཉིས་ཀྱིས་ཕུལ།
ཡཁ 454 -



སྐལ་བཟང་དཔེ་ཚོགས་སྨོན་ཚིག
སྐལ་བཟང་དཔེ་ཚོགས་སྨོན་ཚིག
གངསརིའི་གདེངས་ཀ་སྙིང་ལ་ཟུག་སྟེ་ཕྱོཊ་མེད་ཁོང་གསེང་ངལ་བས་བཅད། །
ལྗོངས་དང་གྲོང་རྡལ་ཉུལ་བའི་ཟོལ་གྱིས་རིག་པའི་མུ་ཏིག་རུམ་ལ་བཏུས། །
ཤེས་བྱའི་ས་ཆེན་སྟན་དུ་བཏིང་བའི་བརྩེ་ཆབ་དྲོན་མོ་རང་འབར་གྱི། །
རིག་པའི་རྒྱལ་ཐབས་བདག་གིར་བྱས་པ་མེས་པོ་གཙུག་གི་རྒྱན་དུ་ལེན། །
སྐལ་ལྡན་ཀླུ་དབང་འབུམ་གྱི་ཉེར་འཚོ་པད་དཀར་འཛུམ་པའི་ཆུ་མཚོ་ལས། །
བཟང་བོའི་རིན་ཆེན་སྙིང་པོར་ཁྲེལ་བ་མདོ་རྒྱུད་ནགས་ཀློང་སྟུག་པོ་རུ། ། །
དཔེ་ཟླ་རང་ལས་གཉིས་པ་བྲལ་བའི་བཅུད་ཁུས་ཕྱུག་པའི་ལེགས་བཤད་ཀྱི། །
ཚོགས་འདི་སྤྱི་བོའི་རྩེ་མོར་རྩེན་ལ་སྤྱན་སྟོང་རོལ་བ་ཁོང་དགོད་འཆོར། །
ཨོ་ལོས་མདུན་གྱི་ཐེམ་དོང་མི་རིག་མིག་ཟུང་རྒྱང་རིང་ཡུལ་ལ་བཅེར། །
ཨེ་བདེན་རང་གིས་བསམ་གཞིག་མི་བྱ་ངུ་མ་དགོད་ཀྱི་རྣམ་ཐར་འཆང་། །
ཨུ་ཧུ་སྤྱི་བོའི་ཕ་བོང་བསྒྱུར་ནས་ཕྱོགས་ལྷུང་རྡུལ་གྱི་མངའ་ཐང་རྩོད། །
ཨི་ཁུང་དབེན་པའི་ལེགས་བཤད་ཟ་འོག་གད་སྙིགས་ཁྲོད་ན་འཁུར་འདི་སྐྱོ། །
དགེ་ལེགས་གཟི་བྱིན་སྟོང་གིས་བསྐྲུན་པ་དུས་རབས་བུ་མོའི་ཐོད་དུ་ལྷུང་། །
འདུན་ཞིང་འཕྲང་བ་བསིལ་རིའི་ལུང་ན་རྨ་འབྲི་ཆུ་བོའི་རྒྱུན་དུ་བཞུར། །
བསམ་བཞིན་གྲུབ་པའི་རྣམ་དག་སྲིད་ལ་མི་ཕམ་གཞོན་ནུའི་རང་རྩལ་འཛིན། །
གཏན་མེད་ལག་པའི་སྤུར་མོ་བསྲིང་སྟེ་གསེར་ཕྱེ་ཐང་མར་བརྡལ་འདི་མཚར། །
ཡ 455 -



བོད་རིག་པའི་དཔྱད་གླེང་གྲོག་ཆུ་ཕྲ་མོའི་སྟངས་སྟབས།
.
་
..
་
，
：
དེ་ལྟའི་ལེགས་བྱས་ཟླ་བ་ནོར་བུ་བདུད་རྩི་འབུམ་གྱིས་རྣམ་ཕྱུག་ན། །
མི་མཐུན་རྒུད་ཚོགས་དྲུངས་ནས་གཞིལ་བ་ཁ་བའི་སྲིད་ལ་ཅིར་ཡང་ཆོས། །
བརྩེ་ཆེན་མེ་ཏོག་ལྷུག་པར་བཞད་ལ་བཞེད་འཇུག་འབྲས་བུ་གཡུར་དུ་ཟ། །
ཀུན་ཀྱང་དགའ་བདེ་དཔལ་ལ་རེག་ཅིང་མིག་སྐྱའི་གྲོང་ལ་རྩེན་གྱུར་ཅིག །
ཅེས་བྱ་བ་འདི་ནི་མི་ཤེས་རྨོངས་པའི་ཁོལ་པོར་ལུས་ཀྱང་རང་དང་རང་གི་རིག་
གནས་ལ་སྙིང་ནས་ཞེན་པ་ཁྱུང་ཕྲུག་བློ་བཟང་དར་རྒྱས་ཀྱིས་བྲིས་པ་དགེ །
— 456 —



责任编辑:
看召加
封面设计:任素贤
藏文化种类要点概述
群珠·罗藏达杰 著
甘肃民族出版社出版
(兰州第一新村123号)
青海省新华书店发行
西宁民族印刷厂印刷
开本850x1168毫米 1/32 印张14.375
1999年5月第1版,1999年5月第1次印刷
印数:1-2,200
ISBN7-5421--0653-8/G • 88(民文)定价:18.50元
该书如有印刷质量问题,请直接与印刷厂联系更换。
(厂址:西宁市南川西路12号 电话:(0971)6259305)



དཔེ་སྒྲིག་འགན་འཁུར་བ། མཁའ་འགྲོ་སྐྱབས།
མདུན་ཤོག་ཇུས་འགོད་པ། རིན་སོ་ཞན།
གློག་འཕྲུལ་དུ་འབེབ་མཁན། པདྨ་སྐྱིད་དང་སྐལ་བཟང་སྐྱིད། ཀླུ་མོ་སྐྱིད་བཅས།
༄༅། །བོད་རིག་པ་ལས་བརྩམས་པའི་སྣ་ཚོགས་དཔྱད་གླེང་།
བློ་བཟང་དར་རྒྱས་ཀྱིས་བརྩམས།
ཀན་སུའུ་མི་རིགས་དཔེ་སྐྲུན་ཁང་གིས་བསྐྲུན།
མཚོ་སྔོན་ཞིང་ཆེན་ཞིན་ཧྭ་དཔེ་ཁང་གིས་བཀྲམ།
ཟི་ལིང་མི་རིགས་པར་ཁང་གིས་དཔར།
1999ལོར་ཟླ་5བར་པར་གཞི་དང་བོ་བསྒྲིགས།
1999ལོར་ཟླ་5བར་པར་ཐེངས་དང་བོ་དཔར།།
ISBN7-5421-0653-8/G • 88(E བལ)རིན་གོང་སྒོར། 18. 50



ISBN 7-5421-0653-8
____。
.
9787542106537">
ISBN 75421-0653-8
328(民文)定价:18.50元



، ، ، ، ، ، ، ،
،
، ، ، ، ، ܀ :. ܀ ܀ ܀
܀ ܀ ܀ ܀܀ . .܀ ܇ .. .܀܃ . . . ܇ ܀ , ..
:"" .ܪ ܕܙܙ ܕܙ 4،، 4،، ܀ ܀ ܀ ܠܲܢ
܀ 7.wwܐ ܝ ܐ ܀ .A ، ܜ،، 4 ، ، ، ، ܀ ܀ ܀ ܀ ܀ ܀ ܀ܪ ܇ ܀ ، ܕ،، ܀ ܀;4܀: ܀ ܀܇܆܇܇܆܆܇܇ ܕ . ܕ ., ܀
܀ ܀ ܀ ܀ ܀ ܀ ܀ ܀ ، ، ، ،
، ،
، ، ، ،
، ، ، ܪ ܪ ، ، ، ،
،
، ، ،
. .. . . .
.
.
. .
.
. ܆ ܇܆܆ ܀
!.
.Phil
ܚܕܪܝ
܂
܂
ܢ ܕܬ ܀
܂
܀ :
ܪܚ܀
!:
'8
: ..
ܝ
܂
܂
܀
ܕ
܂ - ... ܂ - ܀ . ܂
ܗ݈
܀
***: ܕ
*
* -
ܐ
ܐ
]
ܠܶ ܪܽܙ܀
